---
title: ''
contentType: prose
---

Jdu, oplakávám svoje prošlé časy.

_Pro smrtelnou věc v lásce vyprchaly.  
Křídla jsem měl a nevzlét, aby daly  
činy vzor, který úctu vyžádá si._

_Vidíš, duch k činům nehodným se hlásí,  
neviditelný, věčný nebes králi.  
Zbloudilou duši, křehkou, prázdnou, chvály  
nehodnou naplň milostí své spásy —_

_tak abych, když jsem v bouři, válce žil,  
v přístavu, míru zhas! Když tady žít  
je nic, abych se ve cti rozloučil!_

_Na těch pár chvil, jež tu mám ještě být,  
a v smrti ruku pomocnou sem schyl!  
Naději v jiného nemohu mít!_
