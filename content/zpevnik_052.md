---
title: ''
hiddenTitle: true
contentType: poetry
---

<section>

Dští oheň z nebes, děvko, na tvůj vlas.

Jedla jsi bukvice, z řek vodu pila —  
a teď sis lesk a zisky naloupila,  
když z tak zlých skutků tolik těžilas.

</section>

<section>

Hnízdo zrad, v němž se líhne v tento čas  
všecka ta hanba, jež svět zachvátila;  
vín, lahůdek, postelí služko shnilá,  
rozmařilosti vše dáš napospas!

</section>

<section>

V tvých síních nevěstky a starci zvadlí  
tvoří teď kolem Belzebuba kruh,  
když křepčí s ohněm, s měchem, se zrcadly.

</section>

<section>

Dřív nehýčkal tě v peří stinný luh —  
šlas v trní bosa, v bouři šaty spadlé.  
Dnes žiješ tak, že k Bohu čpí tvůj puch.

</section>
