---
title: ''
hiddenTitle: true
contentType: poetry
---

<section>

Překrásná žena, jižs tak miloval,

až překotně se od nás odloučila  
a na nebe, jak doufám, vystoupila:  
Vždyť každý její čin jen sladce hřál.

</section>

<section>

Je čas, abys zas oba klíče vzal,  
jež k tvému srdci měla, dokud žila.  
Veď k ní pouť přímou, jež se nestočila —  
kéž zátěž země netíží tě dál!

</section>

<section>

Nejtěžší břemeno je odložené,  
ta další můžeš lehce odložit,  
jak poutník bez tlumoku stoupat sem.

</section>

<section>

Teď jasně vidíš, jak se k smrti žene  
vše, co je stvořené, jak třeba jít  
je duši lehké strastným průsmykem.

</section>
