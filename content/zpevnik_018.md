---
title: ''
contentType: prose
---

<section>

V nejpustších polích sám jdu v myšlenkách.

_Kraj měří kroky — volné, zpomalené.  
Prchaje mám oči tam zacílené,  
kde otisk lidských stop nenese prach._

</section>

<section>

_Záchrany bych už jinak nedosáh.  
Vše ve mně bylo by pak odhalené:  
Když radost pohasla, tu k činům žene,  
že druzí čtou, jak já jsem zevnitř zprah._

</section>

<section>

_Tak myslím si, že vědí hory, stráně,  
řeky a lesy dnes, z jakého kovu  
je skut můj život, skrytý ostatním._

</section>

<section>

_Přesto tak drsné cesty, pusté pláně  
nenajdu, aby nepřicházel znovu  
rozprávět Amor se mnou a já s ním._

</section>
