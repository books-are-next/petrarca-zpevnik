---
title: ''
contentType: prose
---

Ubohé oči, otáčím vás zpět

> k tváři, jež vám vše další zabila.  
> Láska vám hodila  
> už rukavici… vzdychám jen z těch běd.

> Jedině smrt zavře mým myšlenkám  
> tu cestu lásky, po níž dorazit  
> by mohly do přístavu k spáse, k cíli —  
> vám, oči, vaše světlo může skrýt  
> i menší překážka, když méně vám  
> je dáno pevnosti a méně síly.  
> Ztrápené oči, dřív než uhodily  
> hodiny pláče, jež už cítím zblízka,  
> konečně smíte získat  
> teď pár chvil útěchy za muka let.
