---
title: Pod tíží dávných pout už tak jsem zmdlel
contentType: poetry
---

<section>

ze všech svých vin a mravů v bezbožnosti,  
že zmást se v cestě strach mám víc než dosti:  
upadnout v léč, již třímá nepřítel.

</section>

<section>

Zprostit mě tíhy velký přítel šel  
nejvyšší, nevýslovnou laskavostí.  
Pak ulét pryč zrakům mé pozornosti.  
Darmo se štvu, abych ho uviděl.

</section>

<section>

Leč slyším jeho hlas, dál dolů znící:  
„Zde máte cestu, kdož jste obtíženi,  
když jiný nezbrání vám, přijďte ke mně!“

</section>

<section>

A jaká milost, láska, předurčení  
mi křídla dá tak jako holubici,  
abych si odpočal — zved se z té země?

</section>
