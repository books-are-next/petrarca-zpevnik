---
title: "To okno, v\_kterém jedno slunce svítí,"
contentType: poetry
---

<section>

kdy se mu chce, a druhé za poledne,  
a to, jež — sotva severák se zvedne  
v krátkých dnech — nápor vzduchu namrazí ti,

</section>

<section>

a v dlouhých dnech ten ostroh kamenitý,  
kam paní v sebe pohroužena sedne  
v myšlenkách (na kolika místech ve dne  
stín její pad a otisk stop se chytil!),

</section>

<section>

a krutý práh, na němž mě Amor stih,  
a nový roční čas, jenž ve mně křísí  
den dávných ran z výročí do výročí,

</section>

<section>

a obličej a slova, která visí  
jak přibita hluboko v prsou mých —  
mi pláčem touhy zaplavují oči.

</section>
