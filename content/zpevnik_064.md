---
title: ''
contentType: prose
---

Komůrko, tys mě kdysi uchránila

> jak přístav z všech mých těžkých bouří denních,  
> nyní jsi pramenem slz po setmění,  
> jež ve dne zahnal stud a hanba skryla.

> Postýlko, klidem jsi mě konejšila  
> v stu strastí — z očí, džbánků bolestných,  
> tě smáčí Láska. V slonovinových  
> rukách už pro mne jenom krutost zbyla!

> Ne před svým úkrytem a klidem tam  
> prchám — spíš sobě, od svých myšlenek:  
> A když se vracím, křídla rozpínám.

> Mezi dav nepřátel, jímž pohrdám,  
> jdu hledat azyl — kdo by to byl řek?  
> Takový strach mám ocitnout se sám.
