---
title: ''
contentType: prose
---

  

  

  

V Petrarkových sonetech, sestinách a kancónách neusiluje touha srdce o to, aby skutečně vlastnila svůj předmět, není to pozorování a pociťování, jemuž jde o skutečný obsah, věc samu, a které se tím vyslovuje jako potřeba; vyslovení samo dává uspokojení. Je to požitek lásky ze sebe samé – lásky, která ve svém smutku, svých nářcích, líčeních, vzpomínkách a nápadech hledá své štěstí. Je to touha, uspokojující se sama sebou. Obrazem svého předmětu, duchem té, kterou miluje, získává plně do svého vlastnictví duši, s níž se touží sjednotit.

— GEORG WILHELM FRIEDRICH HEGEL  
Estetika, třetí díl,  
třetí část, kap. I., 3., 1835
