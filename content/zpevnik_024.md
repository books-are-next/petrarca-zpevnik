---
title: ''
hiddenTitle: true
contentType: poetry
---

<section>

_Zrak jste k mé nové barvě obrátila,_

k té, která smrt nám připomíná všem.  
Soucit vás jal. Blažícím pozdravem  
naživu jste mi srdce zachránila.

</section>

<section>

Ještě jde křehký život se mnou dál:  
Byl z vašich očí darem upřímným  
i z líbezného hlasu andělského.  
Jen z nich, co jsem a kde jsem nyní, vím.  
Jak bič když líné zvíře popohnal,  
tak vzbudily mou duši z trudu zlého.  
Klíč k radostem i smutku srdce mého  
vy máte, Paní. S tím jsem spokojen;  
připraven vyplout s každým větrem ven.  
Vždyť od vás vše mi sladká čest vždy byla.

</section>
