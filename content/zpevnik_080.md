---
title: ''
contentType: prose
---

Amor mě držel jednadvacet let,

_já, šťastný v ohni, v bolu naděj nes.  
Když paní a mé srdce do nebes  
šly spolu, pláč mě deset let dál hnět._

_Jsem znaven teď — svůj život viním z běd,  
z těch chyb, že símě ctnosti, každý hles  
div nezhasly; svůj posledek ti dnes  
oddaně, velký Bože, dávám zpět_

_s lítostí, smutkem, jak jsem tratil čas,  
jejž jsem měl tratit v jiném pořízení,  
abych mír nalezl a trýzně střás._

_Pane, jenž zavřels mě zde do vězení,  
vyved mě ven, od věčných muk mě spas!  
Svůj omyl znám — nehledám omluvení._
