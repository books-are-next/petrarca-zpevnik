---
title: ''
contentType: prose
---

Život nám utíká a nezastaví

_se hodinku. Smrt kráčí bez ustání,  
dnešek a včerejšek jsou věčné štvaní  
do války. Stejně zítřek nedočkavý._

_Paměť a čekání mi srdce tráví  
hned tím, hned oním tak, že nemít ani  
sám nad příštím své duše slitování,  
všech myšlenek bych se už dávno zbavil._

_Vzpomínám, jestli srdce sladký plod  
kdy sklidilo, a cítím z druhé strany  
v své plavbě vanutí zvichřená, zlá._

_V přístavu vidím bouři. Lodivod  
je unavený, plachty potrhány  
a světla, k nimž jsem vzhlížel, vyhaslá._
