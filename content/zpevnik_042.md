---
title: "Hannibal zvítězil a\_nedoved"
contentType: poetry
---

<section>

využít vítězství dál v boji kdesi.  
Můj drahý pane, pozor dávejte si,  
aby vás stejně omyl nezaved!

</section>

<section>

Medvědice, zlá pro medvíďat sled,  
jež v květnu tvrdou krmi našla zde si,  
se hryže uvnitř, zub, dráp ztvrzuje si —  
chce mstu svých škod na nás co nevidět.

</section>

<section>

Tak zatímco ji bodá bolest nová,  
svůj ctěný meč nesmíte odkládat.  
Naopak jděte tam, kam volá vás

</section>

<section>

Štěstěna přímou cestou vpřed se brát.  
Tak může vám i po smrti dát znova  
slávu a čest na tisíce let čas.

</section>
