---
title: ''
hiddenTitle: true
contentType: poetry
---

<section>

_Nyní, kdy mlčí vítr, nebe, zem_

a zvěř a ptáky na uzdě má sen,  
noc hvězdný vůz posílá kroužit ven  
a moře bez vln leží v lůžku svém.

</section>

<section>

Bdím, myslím, žhnu, pláči tu před zrakem,  
jenž ničí — dává sladkým strastem v plen.  
Můj stav je válka: všady hněv a sten.  
Jen na ni mysle trochu klidný jsem.

</section>

<section>

Z jednoho zdroje jasného tak vzchází  
sladké i hořké, jež jsou moje strava;  
táž ruka hojí mě i poraňuje.

</section>

<section>

Že břeh mé utrpení nenachází,  
tisíckrát denně smrt i zrod zas dává.  
Tak daleko mi k uzdravení tu je.

</section>
