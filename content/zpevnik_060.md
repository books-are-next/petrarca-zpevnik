---
title: ''
contentType: prose
---

<section>

Jakmile bílá noha v svěží trávě

_počestně vede sladké kroky k cíli,  
ctnost v kvítí kolem rozpuká a sílí,  
jak když se z něžných rostlin rodí právě._

</section>

<section>

_Láska jen něžná srdce poutá hravě  
a nechce jinde zkoušet svoje síly.  
Z překrásných očí prší žár tak milý —  
O jiné dobro nedbám nedočkavě._

</section>

<section>

_S tou chůzí a s tím sladkým pohledem  
líbezně souzní všecka její slova;  
a je i skromná v klidném gestu svém._

</section>

<section>

_Z těch jisker čtyř — a nejen z nich — se znova  
rodí ten oheň, jímž jsem živ, žhnu v něm,  
že jsem jak sluncem ohromená sova._

</section>
