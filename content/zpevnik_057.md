---
title: „Co přijde, duše? Mluv, abych to znal!
hiddenTitle: true
contentType: poetry
---

<section>

Mír? Příměří? Dál věčná válka v nás?“  
„Nevím, co bude. Mně řek vnitřní hlas,  
že se těm očím nelíbí náš žal.“

</section>

<section>

„Co jsem z těch krásných očí měl a bral?  
Od ní jen v zimě úpal, v létě mráz.“  
„Ne od ní. To dal jejich Vládce zas.“  
„Co s tím, když ona ví a mlčí dál!“

</section>

<section>

„Tu a tam jazyk mlčí. Srdce, běda,  
naříká nahlas. Bez slz, úsměv v tváři,  
pláče tam, kam už nevnik cizí zrak.“

</section>

<section>

„Uklidnit mysl se ti nepodaří,  
když zlomíš strast, jež se v ní kupí, sedá.  
Jak málo naděje má ubožák!“

</section>
