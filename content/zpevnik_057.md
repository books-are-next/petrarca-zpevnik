---
title: ''
contentType: prose
---

„Co přijde, duše? Mluv, abych to znal!

_Mír? Příměří? Dál věčná válka v nás?“  
„Nevím, co bude. Mně řek vnitřní hlas,  
že se těm očím nelíbí náš žal.“_

_„Co jsem z těch krásných očí měl a bral?  
Od ní jen v zimě úpal, v létě mráz.“  
„Ne od ní. To dal jejich Vládce zas.“  
„Co s tím, když ona ví a mlčí dál!“_

_„Tu a tam jazyk mlčí. Srdce, běda,  
naříká nahlas. Bez slz, úsměv v tváři,  
pláče tam, kam už nevnik cizí zrak.“_

_„Uklidnit mysl se ti nepodaří,  
když zlomíš strast, jež se v ní kupí, sedá.  
Jak málo naděje má ubožák!“_
