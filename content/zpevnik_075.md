---
title: ''
hiddenTitle: true
contentType: poetry
---

<section>

_Vznesla mě mysl tam, kde ona byla,_

již hledám, nenajdu už po vší zemi.  
Zas jsem ji viděl v třetím kruhu s všemi,  
sličnější, přístupnější, než když žila.

</section>

<section>

Vzala mě za ruku a promluvila:  
„Sem přijdeš za mnou — leč že touha lže mi.  
Já stíhala tě boji, svízelemi  
a před večerem den svůj ukončila.

</section>

<section>

Mé blaho nepochopí lidský um.  
Jen tebe a cos miloval, chci znova —  
co dole zbylo: závoj, krásné tělo.“

</section>

<section>

Proč zmlkla — a dlaň štědrou měla k snům?  
Sic na tak slitovná a cudná slova  
zůstal jsem v nebi, mnoho nechybělo.

</section>
