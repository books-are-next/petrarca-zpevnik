<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Francesco PetrarcaPotomkům">
    <meta name="apple-mobile-web-app-capable" content="yes">
    <title>Francesco PetrarcaPotomkům</title>
    <link rel="stylesheet" href="./style/style.min.css" media="screen" integrity="sha256-+NNPFSv8ibBAyUXlRWZAOWIRV4Srh4F/NENUaOSiihw=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#088858">
    <meta name="application-name" content="Francesco Petrarca: Zpěvník">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zpěvník">
    <meta property="og:title" content="Zpěvník">
    <meta property="og:type" content="book">
    <meta property="og:book:author" content="Francesco Petrarca">
    <meta property="twitter:title" content="Francesco Petrarca: Zpěvník">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zpevnik_005.html">
    <link rel="next" href="./zpevnik_007.html">
    <meta name="nb-order" content="2">
    <link rel="self" href="zpevnik_006.html">
    <meta name="nb-identifier" content="petrarca-zpevnik-12d6775">
    <meta name="nb-role" content="chapter">
  </head>
  <body class="content-poetry nb-role-chapter nb-custom-style" data-nb-words="2869" data-nb-chars="16693">
    <nav role="doc-toc">
      <ul class="plain section">
        <li><a href="zpevnik_006.html">Francesco Petrarca Potomkům</a></li>
        <li><a href="zpevnik_008.html">ZPĚVNÍK — Na život paní Laury</a>
          <ul>
            <li><a href="zpevnik_009.html">Voi ch‘ ascoltate in rime sparse il suono ...</a></li>
            <li><a href="zpevnik_010.html">Čtenáři, až v mých rýmech zaslechneš </a></li>
            <li><a href="zpevnik_012.html">Odhalit závoj v slunci nebo v stínu </a></li>
            <li><a href="zpevnik_013.html">Ubohé oči, otáčím vás zpět</a></li>
            <li><a href="zpevnik_014.html">Jde stařeček, vlasy jak sníh, je bílý,</a></li>
            <li><a href="zpevnik_016.html">Pro všecky tvory, které hostí země</a></li>
            <li><a href="zpevnik_017.html">Čím spěji blíž k chvíli, kdy krajní den</a></li>
            <li><a href="zpevnik_018.html">V nejpustších polích sám jdu v myšlenkách.</a></li>
            <li><a href="zpevnik_020.html">Diana milenci se nelíbila</a></li>
            <li><a href="zpevnik_021.html">Vznešený duchu, který řídíš údy,</a></li>
            <li><a href="zpevnik_023.html">Nebeský Otče, po ztracených dnech,</a></li>
            <li><a href="zpevnik_024.html">Zrak jste k mé nové barvě obrátila,</a></li>
            <li><a href="zpevnik_026.html">Vzduch plný par a dotěravá mlha,</a></li>
            <li><a href="zpevnik_028.html">Že kratičké je žití</a></li>
            <li><a href="zpevnik_030.html">Vidím, má vzácná paní,</a></li>
            <li><a href="zpevnik_032.html">Když údělem mých slok</a></li>
            <li><a href="zpevnik_034.html">Toho, kdo pevně rozhod se hnát život</a></li>
            <li><a href="zpevnik_036.html">Pod tíží dávných pout už tak jsem zmdlel</a></li>
            <li><a href="zpevnik_038.html">Rozvíval kdysi vánek zlaté vlasy</a></li>
            <li><a href="zpevnik_039.html">Překrásná žena, jižs tak miloval,</a></li>
            <li><a href="zpevnik_041.html">To okno, v kterém jedno slunce svítí,</a></li>
            <li><a href="zpevnik_042.html">Hannibal zvítězil a nedoved</a></li>
            <li><a href="zpevnik_044.html">Jak nový andílek se obezřelá</a></li>
            <li><a href="zpevnik_045.html">Teď vidíš, Amore: mladinká paní</a></li>
            <li><a href="zpevnik_046.html">Svite svěžích sladkých vod,</a></li>
            <li><a href="zpevnik_048.html">Má Itálie, třeba slova marná</a></li>
            <li><a href="zpevnik_050.html">Z myšlenky k myšlence, z hor k horám sám</a></li>
            <li><a href="zpevnik_051.html">Mír nenacházím, k válce síla není.</a></li>
            <li><a href="zpevnik_052.html">Dští oheň z nebes, děvko, na tvůj vlas.</a></li>
            <li><a href="zpevnik_053.html">Lakotný Bábel pytel zlořádu,</a></li>
            <li><a href="zpevnik_054.html">Studnice bolesti, hospodo zlosti,</a></li>
            <li><a href="zpevnik_056.html">Čas od času není tak odmítavá</a></li>
            <li><a href="zpevnik_057.html">„Co přijde, duše? Mluv, abych to znal!</a></li>
            <li><a href="zpevnik_058.html">Nyní, kdy mlčí vítr, nebe, zem</a></li>
            <li><a href="zpevnik_060.html">Jakmile bílá noha v svěží trávě</a></li>
            <li><a href="zpevnik_061.html">Jdu v nehostinném, divokém, zlém lese,</a></li>
            <li><a href="zpevnik_063.html">Má loď zapomenutí plná pluje</a></li>
            <li><a href="zpevnik_064.html">Komůrko, tys mě kdysi uchránila</a></li>
            <li><a href="zpevnik_065.html">Neznají tolik tvorů mořské vlny</a></li>
            <li><a href="zpevnik_067.html">Na smrt paní Laury</a></li>
            <li><a href="zpevnik_068.html">Co já mám dělat? Co teď, lásko má?</a></li>
            <li><a href="zpevnik_069.html">Pertrarkův vlastnoruční zápis v jeho kodexu Vergilia</a></li>
            <li><a href="zpevnik_070.html">Zlomen laur svěží i sloup kolonád,</a></li>
            <li><a href="zpevnik_071.html">Život nám utíká a nezastaví</a></li>
            <li><a href="zpevnik_072.html">
              </a></li>
            <li><a href="zpevnik_073.html">Když nářek ptáků nebo sladký šum</a></li>
            <li><a href="zpevnik_074.html">Ty oči, o nichž jsem tak vroucné psal,</a></li>
            <li><a href="zpevnik_075.html">Vznesla mě mysl tam, kde ona byla,</a></li>
            <li><a href="zpevnik_076.html">
              </a></li>
            <li><a href="zpevnik_077.html">Ten slavíček tak sladce oplakává</a></li>
            <li><a href="zpevnik_079.html">Lásko, když ve mně kvetla</a></li>
            <li><a href="zpevnik_080.html">Amor mě držel jednadvacet let,</a></li>
            <li><a href="zpevnik_081.html">Jdu, oplakávám svoje prošlé časy.</a></li>
          </ul>
        </li>
        <li><a href="zpevnik_083.html">TRIUMFY — TRIUMF SMRTI</a>
          <ul>
            <li><a href="zpevnik_084.html">Triumf smrti (První kapitola)</a></li>
            <li><a href="zpevnik_086.html">— TRIUMF ČASU</a></li>
            <li><a href="zpevnik_087.html">Triumf času (Závěr)</a></li>
          </ul>
        </li>
        <li><a href="zpevnik_089.html">Ediční poznámka</a></li>
        <li><a href="zpevnik_090.html">Vysvětlivky</a></li>
        <li><a href="zpevnik_091.html">Doslov</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zpevnik_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="26"><span class="idea" data-nb-ref-number="1" id="idea1" data-nb-words="2" data-nb-chars="26">Francesco PetrarcaPotomkům</span></h1>
        <section>
          <p class="chunk" data-nb-ref-number="2" data-nb-words="71" data-nb-chars="404"><span class="idea" data-nb-ref-number="2" id="idea2" data-nb-words="71" data-nb-chars="404">Zaslechneš o&nbsp;mně možná něco (ačkoliv je&nbsp;pochybné, zda nepatrné a&nbsp;neznámé jméno může překonat vzdálenost míst a&nbsp;časů) a&nbsp;budeš chtít vědět, jaký jsem byl člověk a&nbsp;jaký osud měla moje díla&nbsp;– především ta, o&nbsp;nichž se&nbsp;dovíš nebo jejichž ubohé jméno zaslechneš. O&nbsp;tom prvním budou lidé mluvit různě. Každý totiž říká obvykle to, k&nbsp;čemu ho&nbsp;vede ne&nbsp;pravda, nýbrž osobní potěšení. Chvála ani hana nemají pravidla.</span></p>
          <p class="chunk" data-nb-ref-number="3" data-nb-words="97" data-nb-chars="599"><span class="idea" data-nb-ref-number="3" id="idea3" data-nb-words="97" data-nb-chars="599">Byl jsem jeden z&nbsp;vašeho houfu, smrtelný človíček, nepříliš vznešeného ani nízkého rodu. Ze&nbsp;starobylé rodiny, jak o&nbsp;sobě říkal Augus­tus Caesar. Příroda mi&nbsp;nedala ani špatnou, ani nestoudnou povahu. Uškodily mi&nbsp;spíše špatné návyky. Oklamalo mě&nbsp;dětství, strhlo mládí a&nbsp;napravilo stáří, když mě&nbsp;vlastní zkušenost naučila, že&nbsp;pravda je&nbsp;to, co&nbsp;jsem četl dávno předtím: Mládí a&nbsp;rozkoše jsou plané věci. Nebo spíše napravil mě&nbsp;tvůrce všech věků a&nbsp;časů, který dopouštívá, že&nbsp;ubozí smrtelníci, kteří se&nbsp;nebojí ničeho, sejdou z&nbsp;pravé cesty, aby si&nbsp;pak třebas pozdě uvědomili svá provinění a&nbsp;poznali sebe samy.</span></p>
          <p class="chunk" data-nb-ref-number="4" data-nb-words="66" data-nb-chars="387"><span class="idea" data-nb-ref-number="4" id="idea4" data-nb-words="66" data-nb-chars="387">Neměl jsem v&nbsp;mládí příliš silné tělo, ale velice obratné. Nebyl jsem krásný, ale v&nbsp;mladých letech jsem se&nbsp;mohl líbit. Měl jsem svěží barvu mezi bílou a&nbsp;snědou, živé oči a&nbsp;dlouhá léta velice ostrý zrak, který jsem ztratil, když mi&nbsp;bylo přes šedesát. Tehdy jsem rozmrzele vyhledal pomoc okulisty. Celý čas jsem měl výborné zdraví, ale přepadlo mě&nbsp;stáří a&nbsp;zavalilo obvyklou spoustou nemocí.</span></p>
          <p class="chunk" data-nb-ref-number="5" data-nb-words="43" data-nb-chars="251"><span class="idea" data-nb-ref-number="5" id="idea5" data-nb-words="43" data-nb-chars="251">Rodiče byli vážení lidé, původem Florenťané, žili však v&nbsp;průměrných poměrech, které&nbsp;– abych řekl pravdu&nbsp;– se&nbsp;chýlily k&nbsp;chudobě. Potom byli vypuzeni z&nbsp;vlasti. Narodil jsem se&nbsp;ve&nbsp;vyhnanství. Bylo to&nbsp;v&nbsp;Arezzu, léta Páně 1304, v&nbsp;pondělí 20. července ráno.</span></p>
          <p class="chunk" data-nb-ref-number="6" data-nb-words="109" data-nb-chars="663"><span class="idea" data-nb-ref-number="6" id="idea6" data-nb-words="109" data-nb-chars="663">Velice jsem opovrhoval bohatstvím&nbsp;– ne&nbsp;že&nbsp;bych po&nbsp;něm býval netoužil, ale protože jsem nenáviděl námahu a&nbsp;starosti, které jsou nedílnými průvodkyněmi bohatství. Nezáleželo mi&nbsp;na&nbsp;hojných hostinách. Jedl jsem skromně a&nbsp;prosté pokrmy a&nbsp;žil radostněji než všichni Apiciovi následovníci s&nbsp;nejvybranějšími hodokvasy. Nikdy se&nbsp;mi&nbsp;nelíbilo to, čemu se&nbsp;říká stolování, je&nbsp;to&nbsp;rozmařilost a&nbsp;zkáza dobrých mravů. Nic mi&nbsp;nepřipadalo obtížnější a&nbsp;neužitečnější, než zvát k&nbsp;sobě za&nbsp;tím účelem ostatní a&nbsp;zrovna tak být zván od&nbsp;nich. A&nbsp;přece mi&nbsp;nic nebylo tak příjemné jako sedět u&nbsp;stolu s&nbsp;přáteli. Byl jsem šťasten, když přišli, a&nbsp;nikdy jsem z&nbsp;vlastní vůle nejedl bez společníka.</span></p>
          <p class="chunk" data-nb-ref-number="7" data-nb-words="21" data-nb-chars="124"><span class="idea" data-nb-ref-number="7" id="idea7" data-nb-words="21" data-nb-chars="124">Nesnáším okázalost: Nejen proto, že&nbsp;je&nbsp;špatná a&nbsp;v&nbsp;rozporu s&nbsp;pokorou, ale protože je&nbsp;na&nbsp;obtíž, protože je&nbsp;nepřítelkyní klidu.</span></p>
          <p class="chunk" data-nb-ref-number="8" data-nb-words="123" data-nb-chars="691"><span class="idea" data-nb-ref-number="8" id="idea8" data-nb-words="123" data-nb-chars="691">Jediná láska&nbsp;– stejně žhavá jako počestná&nbsp;– mě&nbsp;trápila v&nbsp;mládí, a&nbsp;byla by&nbsp;mě&nbsp;trápila ještě dlouho, kdyby trpká, ale prospěšná smrt nebyla zhasila chladnoucí oheň. Byl bych rád, kdybych mohl říci, že&nbsp;jsem nepoznal chtíče; ale kdybych to&nbsp;tvrdil, lhal bych. Mohu však klidně říci, že&nbsp;jsem tu&nbsp;nízkost, i&nbsp;když mě&nbsp;k&nbsp;ní strhával oheň mládí a&nbsp;povahy, vždy v&nbsp;duchu zatracoval. Brzy, jakmile jsem se&nbsp;přiblížil k&nbsp;čtyřicátému roku, třebas jsem měl dost žáru a&nbsp;sil, ony necudné činy i&nbsp;veškerou vzpomínku na&nbsp;ně&nbsp;jsem od&nbsp;sebe odvrhl tak, jako kdybych byl nikdy nespatřil ženu. To&nbsp;připomínám jako jedno ze&nbsp;svých prvních štěstí a&nbsp;děkuji Bohu, že&nbsp;mě&nbsp;zdravého a&nbsp;dosud při síle osvobodil od&nbsp;tak nízkého otroctví.</span></p>
          <p class="chunk" data-nb-ref-number="9" data-nb-words="94" data-nb-chars="579"><span class="idea" data-nb-ref-number="9" id="idea9" data-nb-words="94" data-nb-chars="579">Ale přejdu k&nbsp;něčemu jinému. Poznal jsem zpupnost – u&nbsp;jiných, u&nbsp;sebe ne. Byl jsem malý člověk a&nbsp;považoval jsem se&nbsp;za&nbsp;ještě menšího. Můj hněv velmi často škodil mně, druhým nikdy. Velice jsem toužil po&nbsp;počestných přátelstvích a&nbsp;nadmíru věrně jsem je&nbsp;pěstoval. Klidně se&nbsp;chválím, protože vím, že&nbsp;mluvím pravdu. Býval jsem snadno podrážděn, ale snadno jsem zapomínal urážky a&nbsp;dobře si&nbsp;pamatoval dobrodiní. Knížata a&nbsp;králové mě&nbsp;obdarovali důvěrnostmi a&nbsp;vznešení mužové přátelstvím, až&nbsp;to&nbsp;budilo závist. Ale to&nbsp;je&nbsp;trest stárnoucích lidí, že&nbsp;příliš často oplakávají smrt svých blízkých.</span></p>
          <p class="chunk" data-nb-ref-number="10" data-nb-words="78" data-nb-chars="440"><span class="idea" data-nb-ref-number="10" id="idea10" data-nb-words="78" data-nb-chars="440">Největší králové mého věku mě&nbsp;milovali a&nbsp;hleděli si&nbsp;mě. Nevím proč&nbsp;– budou to&nbsp;vědět sami. A&nbsp;tak jsem se&nbsp;s&nbsp;některými stýkal jako rovný s&nbsp;rovnými a&nbsp;jejich vysoké postavení bylo pro mne zdrojem mnoha výhod a&nbsp;žádné nelibosti. A&nbsp;přece mnohým z&nbsp;těch, které jsem velmi miloval, jsem uprchl. Tak příliš silně jsem miloval svobodu, že&nbsp;jsem se&nbsp;ze&nbsp;všech sil vyhýbal těm, jejichž pouhá jména ve&nbsp;mně vyvolávala podezření, že&nbsp;se&nbsp;nesrovnávají se&nbsp;svobodou.</span></p>
          <p class="chunk" data-nb-ref-number="11" data-nb-words="133" data-nb-chars="830"><span class="idea" data-nb-ref-number="11" id="idea11" data-nb-words="133" data-nb-chars="830">Povahu jsem měl spíše vyrovnanou než náchylnou ke&nbsp;sporům, hotovou ke&nbsp;každému dobrému a&nbsp;zdravému studiu, ale zvláště nakloněnou studiu morální filozofie a&nbsp;poezie. I&nbsp;to jsem však během času zanedbal a&nbsp;obíral se&nbsp;svatými Písmy, v&nbsp;nichž jsem poznal sladkost, jež mi&nbsp;zůstávala skryta, dokud jsem jí&nbsp;opovrhoval. Zájem o&nbsp;básnictví jsem si&nbsp;ponechal jen jako potěšení. Zaměřil jsem se&nbsp;mezi mnohým jiným na&nbsp;poznávání starověku, protože naše doba se&nbsp;mi&nbsp;nikdy nelíbila. Kdyby mě&nbsp;láska k&nbsp;mým drahým neodváděla jinam, byl bych se&nbsp;chtěl narodit v&nbsp;jakémkoliv jiném věku a&nbsp;vždycky byl bych usiloval zařadit se&nbsp;duchem mezi jiné. A&nbsp;tak mě&nbsp;těšilo číst histo­riky, přestože mě&nbsp;zarážela rozdílnost jejich názorů. V&nbsp;pochybných otázkách jsem se&nbsp;řídil podle těch, jejichž autoritu ve&nbsp;mně posilovala větší pravděpodobnost při zjištění nebo vypsání událostí.</span></p>
          <p class="chunk" data-nb-ref-number="12" data-nb-words="98" data-nb-chars="532"><span class="idea" data-nb-ref-number="12" id="idea12" data-nb-words="98" data-nb-chars="532">Výmluvnost jsem měl, jak někteří říkali, jasnou a&nbsp;přesvědčivou; jak mně samému se&nbsp;jeví, byla křehká a&nbsp;matná. A&nbsp;také když jsem mluvil v&nbsp;běžné řeči s&nbsp;přáteli nebo blízkými, nesnažil jsem se&nbsp;být výmluvný; divím se, že&nbsp;Augustus Caesar se&nbsp;o&nbsp;to staral. Ale když se&nbsp;zdálo, že&nbsp;si&nbsp;žádá něco jiného věc sama, prostředí nebo posluchač, přičinil jsem se. Nevím, jak účinně&nbsp;– to&nbsp;ať&nbsp;posuzují ti, před nimiž jsem mluvil. Jen kdybych byl správně žil&nbsp;– na&nbsp;tom, jak jsem mluvil, by&nbsp;mi&nbsp;málo záleželo! Je&nbsp;to&nbsp;marná sláva, hledat věhlas jen v&nbsp;lesku slov.</span></p>
          <p class="chunk" data-nb-ref-number="13" data-nb-words="196" data-nb-chars="1076"><span class="idea" data-nb-ref-number="13" id="idea13" data-nb-words="196" data-nb-chars="1076">Čas mého života řídily osud nebo má&nbsp;vůle takto: Necelý první rok jsem prožil v&nbsp;Arezzu, kde mě&nbsp;příroda přivedla na&nbsp;svět. Šest dalších let jsem strávil na&nbsp;otcovském statku v&nbsp;Ancise, čtrnáct tisíc kroků od&nbsp;Florencie. Když byla má&nbsp;matka povolána z&nbsp;vyhnanství, žil jsem rok v&nbsp;Pise a&nbsp;od devátého roku v&nbsp;jižní Francii, na&nbsp;levém břehu Rhôny, v&nbsp;městě nazývaném Avignon, kde římský papež už&nbsp;dlouho drží Kristovu církev v&nbsp;potupném vyhnanství. Zdá se, že&nbsp;před několika lety ji&nbsp;Urban V. chtěl uvést zpět do&nbsp;jejího sídla. Ale záměr, jak je&nbsp;zjevné, se&nbsp;neuskutečnil. On&nbsp;sám (a to&nbsp;nesu nejtíže) byl ještě naživu, a&nbsp;už téměř litoval dobrého činu. Kdyby byl žil jen o&nbsp;trochu déle, nepochybně by&nbsp;se&nbsp;byl dověděl, co&nbsp;si&nbsp;myslím o&nbsp;jeho chování. Už&nbsp;jsem držel pero v&nbsp;ruce. Ale on&nbsp;náhle opustil svůj slavný podnik i&nbsp;život. Neblahý&nbsp;– mohl zemřít šťastněji před Petrovým oltářem a&nbsp;&nbsp;ve vlastním domě! Buď by&nbsp;totiž jeho nástupci zůstali ve&nbsp;svém sídle a&nbsp;on by&nbsp;byl původcem dobrého díla; nebo by&nbsp;odešli, a&nbsp;tím jasnější by&nbsp;se&nbsp;jevila jak jeho zásluha, tak jejich vina. Ale to&nbsp;je&nbsp;příliš dlouhý a&nbsp;nevčasný nářek.</span></p>
          <p class="chunk" data-nb-ref-number="14" data-nb-words="179" data-nb-chars="1106"><span class="idea" data-nb-ref-number="14" id="idea14" data-nb-words="179" data-nb-chars="1106">Tam tedy, na&nbsp;břehu řeky bičované prudkými větry, jsem prožil dětství pod vedením rodičů a&nbsp;pak celé mládí, ovládán svými marnostmi. Občas jsem na&nbsp;delší čas přerušoval pobyt. Prožil jsem tehdy plné čtyři roky v&nbsp;Carpentrasu, malé obci na&nbsp;východ od&nbsp;Avignonu. V&nbsp;těch dvou městech jsem se&nbsp;naučil něco z&nbsp;gramatiky, dialektiky a&nbsp;rétoriky&nbsp;– kolik se&nbsp;v&nbsp;tom věku může člověk naučit a&nbsp;kolik se&nbsp;učívá na&nbsp;školách. Chápeš, vzácný čtenáři, kolik toho asi je. Odtamtud jsem odcestoval na&nbsp;další čtyři roky do&nbsp;Montpellieru studovat práva. Odtud do&nbsp;Boloně, kde jsem strávil tři roky a&nbsp;poslouchal celý korpus civilního práva. Podle názoru mnohých mě&nbsp;už&nbsp;v&nbsp;mládí čekala velká budoucnost, kdybych byl vytrval v&nbsp;započatém úsilí. Ale já&nbsp;jsem studium nadobro opustil, sotva jsem přestal podléhat rodičovské péči. Ne&nbsp;že&nbsp;by&nbsp;se&nbsp;mi&nbsp;nelíbila autorita zákonů, která je&nbsp;nepochybně veliká a&nbsp;proniknutá římskou starobylostí, v&nbsp;níž mám zálibu, ale protože používání zákonů je&nbsp;zkaženo lidskou ničemností. A&nbsp;tak se&nbsp;mi&nbsp;protivilo osvojovat si&nbsp;znalosti, které jsem nečestně používat nechtěl a&nbsp;čestně stěží mohl; nevědomost musila zachránit čistotu.</span></p>
          <p class="chunk" data-nb-ref-number="15" data-nb-words="195" data-nb-chars="1115"><span class="idea" data-nb-ref-number="15" id="idea15" data-nb-words="195" data-nb-chars="1115">V&nbsp;dvaadvaceti letech jsem se&nbsp;tedy vrátil domů. Tím „domů“ myslím Avignon, kde jsem žil od&nbsp;konce dětství. Po&nbsp;přírodě má&nbsp;nad námi největší moc zvyk. V&nbsp;Avignonu jsem byl již známý a&nbsp;významní mužové začali toužit po&nbsp;přátelství se&nbsp;mnou. Přiznávám teď, že&nbsp;nevím proč a&nbsp;že se&nbsp;tomu divím. Tehdy jsem se&nbsp;ovšem nedivil, protože jsem se&nbsp;považoval za&nbsp;nanejvýš hodného vší úcty, jak už&nbsp;v&nbsp;tom věku bývá. Zvláště mě&nbsp;vyhledávala slavná a&nbsp;vznešená rodina Colonnů, kteří v&nbsp;té době pobývali u&nbsp;římské kurie, lépe řečeno byli její ozdobou. Povo­lali mě&nbsp;k&nbsp;sobě a&nbsp;prokazovali mi&nbsp;čest&nbsp;– nevím, jak dnes, ale tehdy jistě nezaslouženou. Význačný a&nbsp;nesrovnatelný pán Giacomo Colonna, tehdy biskup v&nbsp;Lombez (nevím, jestli jsem kdy viděl nebo uvidím jemu podobného), mě&nbsp;odvezl do&nbsp;Gaskoně. Pod pyrenejskými svahy jsem strávil téměř nebeské léto s&nbsp;pánem a&nbsp;jeho průvodem; léto tak líbezné, že&nbsp;budu vždycky vzdychat při vzpomínce na&nbsp;ten čas. Když jsem se&nbsp;odtamtud vrátil, pobyl jsem mnoho let u&nbsp;jeho bratra, kardinála Giovanniho Colonny&nbsp;– ne&nbsp;jako u&nbsp;pána, ale jako u&nbsp;otce, ba&nbsp;ani to&nbsp;ne, jako u&nbsp;milovaného bratra, jako bych žil ve&nbsp;svém vlastním domě.</span></p>
          <p class="chunk" data-nb-ref-number="16" data-nb-words="134" data-nb-chars="774"><span class="idea" data-nb-ref-number="16" id="idea16" data-nb-words="134" data-nb-chars="774">Tou dobou mě&nbsp;pobídla mladická dychtivost k&nbsp;cestám po&nbsp;Francii a&nbsp;Německu. Předstíral jsem sice jiné důvody, abych dostal od&nbsp;svých nadřízených souhlas k&nbsp;putování, ale skutečnou příčinou byl zápal a&nbsp;snaha mnoho vidět. Na&nbsp;té&nbsp;cestě jsem nejprve zhlédl Paříž. Těšilo mě&nbsp;zkoumat, co&nbsp;se&nbsp;o&nbsp;tom městě vyprávělo pravdivého a&nbsp;co bylo vybájené. Když jsem se&nbsp;vrátil, cestoval jsem do&nbsp;Říma, který jsem už&nbsp;od&nbsp;dětství horoucně toužil spatřit. Tam jsem se&nbsp;stýkal s&nbsp;hlavou oné rodiny, s&nbsp;velkodušným Stefanem Colonnou, který se&nbsp;vyrovnal komukoliv z&nbsp;mužů starověku. Přijal mě&nbsp;tak, že&nbsp;bys řekl, že&nbsp;mezi mnou a&nbsp;kýmkoliv z&nbsp;jeho synů není žádný rozdíl. Láska a&nbsp;náklonnost toho vynikajícího muže ke&nbsp;mně zůstaly beze změny až&nbsp;do&nbsp;konce jeho dní; žijí ve&nbsp;mně dál a&nbsp;nepřestanou žít, dokud sám budu&nbsp;naživu.</span></p>
          <p class="chunk" data-nb-ref-number="17" data-nb-words="140" data-nb-chars="801"><span class="idea" data-nb-ref-number="17" id="idea17" data-nb-words="140" data-nb-chars="801">Vrátil jsem se&nbsp;do&nbsp;Avignonu, ale nemohl jsem snést hnus a&nbsp;odpor ke&nbsp;všemu, především k&nbsp;tomu nejprotivnějšímu městu, který se&nbsp;mi&nbsp;přirozeně zahnízdil v&nbsp;duši. Hledal jsem nějaké útočiště, cosi jako přístav, a&nbsp;našel maličké, osamělé, líbezné údolí, kterému říkají Vauclu­se. Leží patnáct tisíc kroků od&nbsp;Avignonu a&nbsp;pramení v&nbsp;něm královna všech říček&nbsp;– Sorgue. Uchvácen půvabem toho místa přestěhoval jsem se&nbsp;tam se&nbsp;svými knížkami. Byla by&nbsp;to&nbsp;dlouhá historie, kdybych chtěl dále vyprávět, co&nbsp;jsem tam dlouhá a&nbsp;dlouhá léta dělal. Celkový závěr je, že&nbsp;všechna svá díla jsem tam buď napsal, nebo začal nebo rozvrhl. A&nbsp;bylo jich tolik, že&nbsp;až&nbsp;do&nbsp;stáří mám s&nbsp;nimi práci a&nbsp;zmáhají mě. Mé&nbsp;tělo i&nbsp;můj duch byly totiž více obdařeny nadáním než silami. A&nbsp;tak jsem mnohé snadno plánoval, a&nbsp;pak od&nbsp;toho pro obtíže upustil.</span></p>
          <p class="chunk" data-nb-ref-number="18" data-nb-words="61" data-nb-chars="370"><span class="idea" data-nb-ref-number="18" id="idea18" data-nb-words="61" data-nb-chars="370">Tak mě&nbsp;sám vzhled těch míst přivedl k&nbsp;tomu, abych začal psát pastýřské dílo „Bukolika“ a&nbsp;dvě knihy s&nbsp;názvem „Samotářský život“, věnované Philippovi, tehdy malému biskupovi z&nbsp;Cavaillonu, nyní kardinálu ze&nbsp;Sabiny, který mi&nbsp;zbývá již jediný ze&nbsp;starých přátel a&nbsp;který mě&nbsp;vždycky miloval a&nbsp;miluje ne&nbsp;jako biskup (podobně jako sv. Ambrož sv. Augustina), ale jako bratr bratra.</span></p>
          <p class="chunk" data-nb-ref-number="19" data-nb-words="57" data-nb-chars="344"><span class="idea" data-nb-ref-number="19" id="idea19" data-nb-words="57" data-nb-chars="344">Když jsem jednou na&nbsp;Velký pátek bloudil v&nbsp;těch horách, dostal jsem nápad napsat hrdinský epos o&nbsp;prvním Scipionovi Africanovi, jehož jméno mi&nbsp;od&nbsp;mladých let bylo drahé. Začal jsem psát s&nbsp;velikým zápalem, ale brzy jsem práci pro různé starosti přerušil. Podle námětu jsem knihu nazval „Afrika“. Získala si&nbsp;oblibu mnoha lidí, ještě než byla známá.</span></p>
          <p class="chunk" data-nb-ref-number="20" data-nb-words="119" data-nb-chars="690"><span class="idea" data-nb-ref-number="20" id="idea20" data-nb-words="119" data-nb-chars="690">Jednoho dne&nbsp;– je&nbsp;to&nbsp;ku&nbsp;podivu&nbsp;– jsem dostal dva dopisy&nbsp;– jeden od&nbsp;senátu města Říma a&nbsp;druhý od&nbsp;kancléře pařížské univerzity. Zvaly mě&nbsp;do&nbsp;Říma a&nbsp;do Paříže, abych přijal vavřín básníka. Byl jsem mladicky slávychtivý a&nbsp;považoval se&nbsp;za&nbsp;hodna pocty, kterou mi&nbsp;nabízelo tolik významných mužů. Nebral jsem v&nbsp;potaz své zásluhy, ale svědectví jiných. Krátce jsem váhal, komu spíš popřát sluch. Požádal jsem písemně o&nbsp;radu kardinála Giovanniho Colonnu. Byl tak blízko, že&nbsp;na&nbsp;dopis, který jsem mu&nbsp;napsal večer, přišla druhý den před třetí hodinou odpověď. Podle jeho rady jsem se&nbsp;rozhodl, že&nbsp;vážnosti Říma je&nbsp;třeba dát přednost před všemi jinými. O&nbsp;mém souhlasu s&nbsp;jeho radou jsou zachovány dva dopisy.</span></p>
          <p class="chunk" data-nb-ref-number="21" data-nb-words="308" data-nb-chars="1799"><span class="idea" data-nb-ref-number="21" id="idea21" data-nb-words="308" data-nb-chars="1799">Jakkoliv jsem byl velice shovívavým soudcem ve&nbsp;svých záležitostech, jak mladí lidé bývají, styděl jsem se&nbsp;řídit se&nbsp;pouze svým přesvědčením nebo svědectvím těch, kteří mě&nbsp;povolávali (i&nbsp;když tito mužové by&nbsp;to&nbsp;nepochybně nedělali, kdyby mě&nbsp;nepovažovali za&nbsp;hodna nabídnuté pocty). Proto jsem se&nbsp;rozhodl ucházet se&nbsp;o&nbsp;poctu nejprve v&nbsp;Neapoli. Navštívil jsem onoho svrchovaného krále filozofa Roberta, vladaře stejně slavného jako vzdělaného, ve&nbsp;kterém má&nbsp;náš věk jediného panovníka a&nbsp;zároveň přítele vědy a&nbsp;ctnosti. Chtěl jsem, aby pravdivě posoudil mé&nbsp;schopnosti. Sám se&nbsp;dnes divím, jak o&nbsp;mně soudil a&nbsp;jak mě&nbsp;přijal&nbsp;– a&nbsp;ty, čtenáři, by&nbsp;ses, myslím, také divil. Když se&nbsp;totiž dověděl, proč jsem přišel, byl nadmíru potěšen. Vzal v&nbsp;úvahu důvěřivost mládí a&nbsp;snad i&nbsp;to, že&nbsp;pocta, o&nbsp;niž se&nbsp;ucházím, přispěje k&nbsp;jeho slávě, když jsem jeho jediného vyvolil za&nbsp;soudce ze&nbsp;všech smrtelníků. Po&nbsp;nesčetných rozpravách o&nbsp;různých otázkách jsem mu&nbsp;ukázal svou „Afriku“. Líbila se&nbsp;mu&nbsp;do&nbsp;té&nbsp;míry, že&nbsp;si&nbsp;vyžádal jako velký dar, abych mu&nbsp;ji&nbsp;připsal. To&nbsp;jsem přirozeně nemohl a&nbsp;také nechtěl odmítnout. V&nbsp;záležitosti, pro kterou jsem přišel, mi&nbsp;stanovil určitý den a&nbsp;zdržel mě&nbsp;u&nbsp;sebe od&nbsp;poledne do&nbsp;večera. Protože se&nbsp;látka rozrostla a&nbsp;čas byl zjevně krátký, udělal další dva dny totéž. Tři dny zkoumal mou nevědomost, až&nbsp;konečně mě&nbsp;uznal za&nbsp;hodna vavřínu. Nabízel mi&nbsp;jej v&nbsp;Neapoli a&nbsp;naléhal, abych s&nbsp;tím souhlasil. Láska k&nbsp;Římu však zvítězila nad jeho úctyhodným naléháním. A&nbsp;tak, když viděl, že&nbsp;se&nbsp;nenechám odvrátit od&nbsp;svého předsevzetí, dal mi&nbsp;s&nbsp;sebou dopisy a&nbsp;své posly k&nbsp;římskému senátu a&nbsp;v&nbsp;listech veřejně vyhlásil velice příznivý soud o&nbsp;mně. Tehdy s&nbsp;královým názorem souhlasili mnozí a&nbsp;především já; dnes však tyto naše soudy neschvaluji. U&nbsp;krále víc padala na&nbsp;váhu osobní láska a&nbsp;náklonnost k&nbsp;mládí než snaha po&nbsp;pravdě.</span></p>
          <p class="chunk" data-nb-ref-number="22" data-nb-words="65" data-nb-chars="394"><span class="idea" data-nb-ref-number="22" id="idea22" data-nb-words="65" data-nb-chars="394">Přišel jsem tedy pyšný a&nbsp;plný sebedůvěry po&nbsp;tak významném posouzení, a&nbsp;jakkoliv jsem si&nbsp;to&nbsp;nezasloužil, za&nbsp;ohromného jásotu Římanů, kteří se&nbsp;mohli zúčastnit slavnosti, jsem přijal vavřín básníka. Já, dosud neumělý žák! O&nbsp;tom vydávají svědectví mé&nbsp;dopisy veršem i&nbsp;prózou. Ten vavřín mi&nbsp;nepřinesl žádné vědění, zato velice mnoho závisti. Ale to&nbsp;je&nbsp;příliš dlouhá historie, aby tu&nbsp;na&nbsp;ni&nbsp;bylo místo.</span></p>
          <p class="chunk" data-nb-ref-number="23" data-nb-words="155" data-nb-chars="895"><span class="idea" data-nb-ref-number="23" id="idea23" data-nb-words="155" data-nb-chars="895">Odtud jsem odešel do&nbsp;Parmy a&nbsp;strávil tam nějaký čas s&nbsp;pány z&nbsp;Cor­reggia, kteří mi&nbsp;štědře prokazovali svou přízeň a&nbsp;chovali se&nbsp;výtečně, ale mezi sebou byli nesvorní. Spravovali tehdy město takovým způsobem, jaký nikdo v&nbsp;té obci nepamatoval a&nbsp;ani v&nbsp;budoucnosti možná nezažije. Pamětlivý cti, které se&nbsp;mi&nbsp;dostalo, a&nbsp;ve snaze, aby mě&nbsp;nepovažovali za&nbsp;člověka nehodného, vystoupil jsem jednoho dne do&nbsp;hor a&nbsp;přešel přes řeku Enzu na&nbsp;hranici Reggia do&nbsp;místa, kterému říkají Selva Piana. Vzhled té&nbsp;končiny mě&nbsp;uchvátil natolik, že&nbsp;jsem se&nbsp;vrátil k&nbsp;nedokončené „Africe“. Vyburcován nadšením ducha, který jako by&nbsp;byl už&nbsp;usnul, napsal jsem toho dne několik veršů a&nbsp;pak souvisle každý den další část. Poté jsem se&nbsp;vrátil do&nbsp;Parmy a&nbsp;našel tam stranou položený poklidný dům, který jsem později koupil a&nbsp;který mi&nbsp;patří dodnes. Dokončil jsem to&nbsp;dílo s&nbsp;takovým zápalem a&nbsp;v&nbsp;tak krátkém čase, že&nbsp;nad tím dosud žasnu.</span></p>
          <p class="chunk" data-nb-ref-number="24" data-nb-words="37" data-nb-chars="203"><span class="idea" data-nb-ref-number="24" id="idea24" data-nb-words="37" data-nb-chars="203">Pak jsem se&nbsp;vrátil k&nbsp;pramenu Sorgy do&nbsp;záalpské samoty, maje za&nbsp;sebou čtyřiatřicet let života. Dlouho jsem pobýval v&nbsp;Parmě a&nbsp;ve Veroně a&nbsp;všude jsem byl díky bohu vítaný, mnohem víc, než jsem si&nbsp;zasloužil.</span></p>
          <p class="chunk" data-nb-ref-number="25" data-nb-words="288" data-nb-chars="1600"><span class="idea" data-nb-ref-number="25" id="idea25" data-nb-words="288" data-nb-chars="1600">O&nbsp;řadu let později mi&nbsp;má&nbsp;pověst získala přízeň vzácného pána, Giacoma mladšího z&nbsp;Carrary; nevím, jestli se&nbsp;objevil mezi šlechtici jeho věku jemu podobný muž, spíše si&nbsp;myslím, že&nbsp;ne. Až&nbsp;za&nbsp;Alpy, když jsem tam žil, a&nbsp;po celé Itálii, ať&nbsp;jsem byl kdekoliv, mě&nbsp;po&nbsp;mnoho let stíhal prosbami a&nbsp;naléhal, abych byl jeho přítelem. Ačkoliv jsem v&nbsp;nic nedoufal od&nbsp;šťastných lidí, přece jsem se&nbsp;rozhodl jít k&nbsp;němu, abych viděl, co&nbsp;pro mne plyne z&nbsp;naléhání tak velkého a&nbsp;mně neznámého muže. A&nbsp;tak jsem přišel poněkud pozdě do&nbsp;Padovy, kde jsem byl přijat tímto pánem slavné paměti ne&nbsp;jako člověk, ale jako blažené duše v&nbsp;nebi. S&nbsp;takovým potěšením, s&nbsp;takovou neocenitelnou láskou a&nbsp;dobrotou, že&nbsp;nedoufám najít pro to&nbsp;odpovídající výraz a&nbsp;musím jej nahradit mlčením. Věděl mimo jiné, že&nbsp;jsem od&nbsp;dětství vedl život duchovního, a&nbsp;získal mi&nbsp;kanonikát v&nbsp;Padově, abych byl těsněji svázán nejen s&nbsp;ním, ale i&nbsp;s&nbsp;jeho vlastí. A&nbsp;kdyby byl zůstal déle naživu, znamenalo by&nbsp;to&nbsp;konec mých omylů a&nbsp;všech mých cest. Ale běda, nic mezi smrtelníky netrvá dlouho, a&nbsp;jestli se&nbsp;něco nabízí jako sladké, záhy to&nbsp;vezme hořký konec. Za&nbsp;necelé dva roky se&nbsp;rozloučil se&nbsp;mnou, s&nbsp;vlastí a&nbsp;se světem. Bůh odňal to, čeho jsme nebyli hodni (věřím, že&nbsp;nejsem zaslepený láskou) ani já, ani vlast, ani svět. A&nbsp;třebaže se&nbsp;jeho následovníkem stal velice rozvážný a&nbsp;slavný syn, který jda v&nbsp;otcovských stopách měl mě&nbsp;vždycky v&nbsp;lásce a&nbsp;úctě, když jsem ztratil toho, kdo mi&nbsp;byl blízký především věkem, vrátil jsem se&nbsp;do&nbsp;Francie. Ne&nbsp;ve&nbsp;snaze vidět znova, co&nbsp;jsem už&nbsp;viděl tisíckrát, ale z&nbsp;obvyklé touhy nemocných změnit místo, a&nbsp;tím se&nbsp;osvobodit od&nbsp;svízelů…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zpevnik_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>