<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-52</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zpevnik_vybor_poesie-52" xml:lang="cs-CZ" xmlns:xml="http://www.w3.org/XML/1998/namespace">
<div class="_idGenObjectStyleOverride-1">
<p class="MLP_dopis_bez1radku_-I-"><br/></p>
<p class="MLP_dopis_bez1radku_-I-"><br/></p>
<p class="MLP_dopis_bez1radku_-I-"><br/></p>
			<p class="MLP_dopis_bez1radku_-I-">Jistě, mnoho času jsme promarnili: Začínáme v stáří sbírat nářadí. Co je na tom k&nbsp;závidění? Žili jsme ve vlnobití, zemřeme v&nbsp;přístavu!</p>
			<p class="MLP_dopis_podpis">— SENECA<br/><span class="CharOverride-2">List 29</span></p>
			<p class="MLP_dopis_bez1radku_-I-">&nbsp;</p>
			<p class="MLP_dopis_bez1radku_-I-">Tak jak se nám „Zlomky v&nbsp;lidovém jazyce“ dochovaly, jeví se modernímu čtenáři v&nbsp;dvojím pohledu, a&nbsp;řekl bych téměř, že dovolují dva způsoby výkladu. Z&nbsp;jedné strany je skutečně můžeme redukovat na sbírku básní, napsaných ve velkém časovém rozpětí (přibližně od r. 1330 do r. 1365). Každou z&nbsp;nich je možné brát v&nbsp;úvahu samu o&nbsp;sobě&nbsp;– má svou lyrickou nebo literární jednotu, je to organismus dovršený sám v&nbsp;sobě. Z&nbsp;druhé strany všecky tyto texty směřuji k&nbsp;tomu, aby se staly částmi jedné knihy. Nad jednotlivé celky se staví mnohem širší a&nbsp;komplexnější jednota; rozličné lyrické momenty se skládají v&nbsp;organickou řadu, vytvářejí obraz, který dostává smysl teprve při souvislé, celistvé četbě.</p>
			<p class="MLP_dopis_-I-">Jestliže by celé Petrarkovo dílo je, jak jsme se pokusili vyjasnit, zrcadlem hluboké ideologické krize epochy, „Zpěvník“ je výrazem této krize ve vyšší, nepřímé formě, je jejím přepisem do mytických a&nbsp;symbolických&nbsp;– to je v&nbsp;přísném slova smyslu poetických&nbsp;– termínů. Tento přepis předpokládá a&nbsp;vstřebává do sebe literární i&nbsp;rétorické zobrazení, které už bylo uskutečněno v&nbsp;menších spisech. Zmíněná krize přináší s&nbsp;sebou zhroucení daného intelektuálního a&nbsp;morálního řádu, a&nbsp;tedy nové odhalení individua a&nbsp;jeho samoty. To v&nbsp;oblasti poezie znamená odhaleni lyričnosti v&nbsp;mnohem hlubším smyslu, než jaký nacházíme u&nbsp;provensálských trobadorů a&nbsp;jejich sicilských i&nbsp;toskánských epigonů… Petrarca láme jedno po druhém všecka schémata konvenční psychologie; rozkládá křehkou rovnováhu přísně stylizované poetiky; odmítá intelektualistický předpoklad ideálního dvora „věrných lásky“, mezní reflex feudálního světa, v&nbsp;jehož prostředí se v&nbsp;Provenci a&nbsp;pak na Sicílii vytříbila první forma oné lyrické literatury. V&nbsp;Petrarkovi je přítomen člověk, jeho výlučná vášeň, intimní rozdrásanost a&nbsp;nezhojitelná bolest, pro kterou není srovnání…</p>
			<p class="MLP_dopis_podpis _idGenParaOverride-1">— NATALINO SAPEGNO<br/><span class="MLP_znak_kurziva_9b CharOverride-3">Francesco Petrarca,<br/>Dějiny italské literatury II., Milán 1965</span></p>
		</div>
</body>
</html>