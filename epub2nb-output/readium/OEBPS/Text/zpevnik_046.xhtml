<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-28" xml:lang="cs-CZ">
		<div class="_idGenObjectStyleOverride-1">
			<p id="_idParaDest-25" class="MLP_VERSE_NADPIS_1RADEK"><span class="CharOverride-2">Svite svěžích sladkých vod,</span></p>
			<p class="MLP_verse_-0-12-">kam ta, krom níž neuznám<br/>paní, krásné údy uchýlila&#160;—<br/>vzácná větvi, kterás vhod<br/>(a&#160;já s&#160;vzdechem vzpomínám)<br/>za sloup krásným bokům posloužila<br/>tam, kde kvítí skryla<br/>na travinách rozmilá<br/>sukně klínem andělským,<br/>čirý vzduchu, svatý vším, <br/>v&#160;němž cit krása očí vznítila,<br/>poskytněte spolu<br/>sluch mým slovům nejzazšího bolu!</p>
			<p class="MLP_verse_-0-12-">Když los takový je,<br/>k&#160;němuž nebe žene,<br/>aby Amor oči v&#160;slzách zhas,<br/>k&#160;vám ať milost skryje<br/>tělo zubožené —<br/>nahá duše k&#160;nebi vzlétne zas.</p>
			<p class="MLP_verse_-0-12-">Méně krutou smrt mi čas<br/>dá, když jdu s&#160;tou nadějí<br/>v&#160;onen průsmyk matných tuch,<br/>kde by našel zmdlený duch<br/>přístav klidu jistěji:<br/>hrob, kam v&#160;poklidnosti<br/>složí maso zmořené a&#160;kosti.</p>
			<p class="MLP_verse_-0-12-">V&#160;budoucnu snad přece jen<br/>krásná šelma krotká<br/>do obvyklých míst se vrátí k&#160;stráni,<br/>tam, kde v&#160;požehnaný den<br/>letmo jsem ji potkal:<br/>hledat&#160;— v&#160;zraku radost, touhu, přání —<br/>mne… Ach, slitování —<br/>v&#160;kamenech už, v&#160;zemi<br/>prach můj najde. Kéž by vdech<br/>Amor jí v&#160;tu chvíli vzdech<br/>líbezný, že milost dosáhne mi,<br/>nebem pootočí;<br/>krásný závoj osuší pak oči.</p>
			<p class="MLP_verse_-0-12-">Z&#160;krásných větví padala<br/>(sladce vzpomíná se)<br/>prška květů&#160;— na klín déšť jí pad.<br/>Ona sedět zůstala<br/>pokorná v&#160;tom jase;<br/>láskyplný liják k&#160;ní byl svát.<br/>Ten květ zachyt cípem šat,<br/>jiný vlasy plavé&#160;—<br/>v&#160;zlatě jemně leštěném<br/>perly tenkrát viděl jsem&#160;—<br/>ten kles na zem, ten po vlnách plave,<br/>v&#160;kruzích zmámen padne<br/>jiný, jak by řek: Zde Láska vládne.</p>
			<p class="MLP_verse_-0-12-">Často v&#160;ohromení<br/>řek jsem o&#160;paní:<br/>Zrodila se jistě v&#160;ráji jen!<br/>Já pln zapomnění<br/>vnímal chování,<br/>tvář a&#160;slova, sladký úsměv ten&#160;—<br/>zcela vytržen<br/>z&#160;pravých podob věcí snil,<br/>vzdychaje si, říkal pak:<br/>Kdy já přišel sem, a&#160;jak?<br/>V&#160;nebi cítil se&#160;— ne, kde jsem byl.<br/>Dodnes zalíbení<br/>mám v&#160;té trávě, že klid pro mne není.</p>
			<p class="MLP_verse_-0-12- _idGenParaOverride-1">Mít ozdob jako ctižádosti, písni,<br/>odvahu bys mohla mít<br/>opustit les, mezi lidi jít.</p>
</div>
</body>
</html>