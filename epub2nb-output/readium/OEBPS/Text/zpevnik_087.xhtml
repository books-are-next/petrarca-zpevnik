<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-55" xml:lang="cs-CZ">
		<div class="_idGenObjectStyleOverride-1">
			<p class="MLP_uroven2_basne">/Závěr/</p>
			<p class="MLP_verse_-0-12-">„Nejistá zima, letmý jasný vzhled<br/>váš věhlas je&#160;— cíp mhy ho zastře zas.<br/>Velký Čas&#160;— velkým jménům velký jed.</p>
			<p class="MLP_verse_-0-12-">Pomine vaše velkost a&#160;váš jas,<br/>pominou království, pominou vlády,<br/>a&#160;co je smrtelného, přerve Čas.</p>
			<p class="MLP_verse_-0-12-">Lepšímu nedá, co dal plným vady.<br/>Rozloží vaši výmluvnost, vtip, vzlet&#160;—<br/>nejen ten vnějšek, tělo, v&#160;němž jste tady.</p>
			<p class="MLP_verse_-0-12-">A&#160;tak Čas prchá a&#160;tak mění svět,<br/>nikdy se nevrací a&#160;nezastaví,<br/>až v&#160;hrstku prachu obrátí vás zpět.</p>
			<p class="MLP_verse_-0-12-">Sto rohů slávy mají lidské hlavy:<br/>Když je jde zlomit, žádný div, že tím<br/>o&#160;něco delší lhůtu Čas pak stráví.</p>
			<p class="MLP_verse_-0-12-">Ať říká plebs, co chce, těm slovutným,<br/>kdyby náš život nebyl oka mih,<br/>brzy bys viděl, jak se mění v&#160;dým.“</p>
			<p class="MLP_verse_-0-12-">Slyšel jsem. A&#160;že pravdě byl by hřích<br/>odporovat&#160;— ne plnou víru mít,<br/>spatřil jsem naši slávu: v&#160;slunci sníh.</p>
			<p class="MLP_verse_-0-12-">A&#160;spatřil Čas, jak jde si kořist vzít<br/>z&#160;těch našich jmen. Byla mi pouhé nic.<br/>Slepý dav neví, nechce uvěřit,</p>
			<p class="MLP_verse_-0-12-">nadějí do větru má na tisíc<br/>a&#160;jen po pastvě smyšlenek se vodí:<br/>Smrt v&#160;stáří nad smrt v&#160;plenkách cení víc.</p>
			<p class="MLP_verse_-0-12-">Kolébka šťastně mnohé hrobu hodí,<br/>stáří zle mnohé v&#160;umírání dáví.<br/>Kdosi řek: „Šťastný, kdo se nenarodí!“</p>
			<p class="MLP_verse_-0-12-">Ať věří velkým bludům zvyklé davy,<br/>že jméno září dál po dlouhý věk!<br/>A&#160;co je vlastně to, co se tak slaví?</p>
			<p class="MLP_verse_-0-12-">Hrabivý Čas vše serve nazpátek.<br/>Říká se věhlas&#160;— je to druhý hrob,<br/>a&#160;na oba dva není žádný lék.</p>
			<p class="MLP_verse_-0-12- _idGenParaOverride-1">Tak zmáhá Čas jména i&#160;svět všech dob.</p>
</div>
</body>
</html>