<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zpevnik_vybor_poesie-9" xml:lang="cs-CZ">
		<div class="_idGenObjectStyleOverride-1">
			<p id="_idParaDest-6" class="MLP_VERSE_NADPIS_1RADEK"><span class="CharOverride-2">Pro všecky tvory, které hostí země</span></p>
			<p class="MLP_verse_-0-12-">— krom některých, co nenávidí slunce&#160;—<br/>čas hmoždit se je, dokavad je den.<br/>A&#160;pak, když nebe zažehne své hvězdy,<br/>ten domů jde a&#160;ten jde hnízdit v&#160;lese,<br/>aby měl klid, než rozžehne se úsvit.</p>
			<p class="MLP_verse_-0-12-">A&#160;já, jak začíná zas krásný úsvit<br/>rozhánět všecky stíny kolem země<br/>a&#160;vzbouzí živočichy všude v&#160;lese,<br/>nenajdu oddych, dokavad je slunce.<br/>Potom, když vidím vyšlehovat hvězdy,<br/>jdu v&#160;slzách&#160;— toužím, kdy už přijde den.</p>
			<p class="MLP_verse_-0-12-">Když večer zažene zas jasný den<br/>a&#160;naše temnota dá jiným úsvit,<br/>zamyšlen hlídám osudné, zlé hvězdy<br/>— jež uhnětly mě z&#160;oživené země&#160;—<br/>proklínám den, kdy jsem zhléd prvně slunce,<br/>jež zprahne mě, že jsem jak divoch v&#160;lese.</p>
			<p class="MLP_verse_-0-12-">Nevěřím, že se živila kdy v&#160;lese<br/>tak dravá zvěř, ať ji zná noc či den:<br/>Pro Paní pláču, ať je stín či slunce,<br/>první sen neznaví mě ani úsvit.<br/>Ač jsem jen pomíjivé tělo země,<br/>mou pevnou touhu určují mi hvězdy.</p>
			<p class="MLP_verse_-0-12-">Kéž bych&#160;— než k&#160;vám se vrátím, jasné hvězdy,<br/>či padnu k&#160;mrtvým v&#160;láskyplném lese<br/>a&#160;tělo nechám, ať je z&#160;něj prach země&#160;—<br/>v&#160;ní soucit zahléd! Za jediný den<br/>strasti let může zhojit, než vzplá úsvit,<br/>blaženost dát mi po západu slunce.</p>
			<p class="MLP_verse_-0-12-">Kéž spolu s&#160;ní jsem po západu slunce<br/>a&#160;nevidím nic jiného než hvězdy,<br/>jen jednu noc! Kéž nenastane úsvit<br/>a&#160;ona se mi nezmění v&#160;laur v&#160;lese,<br/>aby mi prchla z&#160;náručí jak v&#160;den,<br/>kdy Apollón ji stíhal plání země!</p>
			<p class="MLP_verse_-0-12-">Spíš sevře mne klín země v&#160;suchém lese<br/>a&#160;den svým svitem zmohou něžné hvězdy,<br/>než slunce dojde tam, kde vzchází úsvit.</p>
		</div>
</body>
</html>