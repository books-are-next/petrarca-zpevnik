<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-19" xml:lang="cs-CZ" xmlns:xml="http://www.w3.org/XML/1998/namespace">
		<div class="_idGenObjectStyleOverride-1">
			<p id="_idParaDest-16" class="MLP_VERSE_NADPIS_1RADEK"><span class="CharOverride-2">Když údělem mých slok</span></p>
			<p class="MLP_verse_-0-12-">je mluvit, jak mě nutí touha žhavá,<br/>jež nutila mě vzdychat bez ustání,<br/>Amor, jenž pobodává,<br/>ať řídí jako průvodce můj krok<br/>a&nbsp;skuje rýmy pro má horování&nbsp;—<br/>ne však že sladkostí mi srdce raní<br/>a&nbsp;roztaví. Chvěje mnou v&nbsp;obavách<br/>cit v&nbsp;hrudi, tam, kam nevidí už jiní.<br/>Řeč vzněcuje, zle činí…<br/>Ani můj verš (já trnu a&nbsp;mám strach),<br/>ač dřív to dokázal,<br/>neutlumí ten požár v&nbsp;myšlenkách.<br/>Ne&nbsp;— v&nbsp;zvuku slov div už jsem neroztál,<br/>jako by člověk z&nbsp;ledu v&nbsp;slunci stál.</p>
			<p class="MLP_verse_-0-12-">Zprvu jsem uvěřil,<br/>že v&nbsp;slovech najde moje neskonalá<br/>touha snad krátký klid, příměří časem.<br/>Ta naděje mi dala<br/>odvahu vyslovit cit, jímž jsem žil.<br/>Teď mě však opouští a&nbsp;rozplývá se.<br/>Leč zpívat dál vyznání lásky zase<br/>mi přikazuje čas.<br/>Tak mocný cit mě strh, vpřed se mnou běží,<br/>a&nbsp;mrtev rozum leží.<br/>Dřív třímal uzdu; teď nestaví hráz.<br/>Kéž Láska aspoň dá mi<br/>tak mluvit, aby&nbsp;— dojde-li můj hlas<br/>kdy k&nbsp;uším sladké nepřítelky, paní&nbsp;—<br/>ne mně je naklonil, leč slitování.</p>
			<p class="MLP_verse_-0-12-">Pravím: Jestliže kdysi,<br/>když oheň pravé cti žhnul myslemi,<br/>někteří tu i&nbsp;onde trmáceli<br/>se pilně po zemi,<br/>po vodách, ušlechtilost hledali si<br/>a&nbsp;nejkrásnější květ z&nbsp;ní za žeň měli —<br/>pak dnes, když Bůh, Příroda, Láska chtěli,<br/>aby všem ctnostem byly domovem<br/>ty oči, pro něž žiji v&nbsp;radostech,<br/>tento i&nbsp;onen břeh<br/>mi není třeba přejít, změnit zem…<br/>K&nbsp;nim běžím, když se chvěji,<br/>vždy jsou mi ve všem spásným pramenem.<br/>V&nbsp;stavu, kdy předčasně si sám smrt přeji,<br/>jen u&nbsp;nich hledám pomoc v&nbsp;beznaději.</p>
			<p class="MLP_verse_-0-12- _idGenParaOverride-1">Jak v&nbsp;noci hlavu stočí<br/>lodivod vysílený vichřicí<br/>za dvěma světly, jež vždy z&nbsp;pólu svítí,<br/>tak pro mne jen ty oči<br/>jsou útěcha, souhvězdí zářící<br/>v&nbsp;té bouři milostného vlnobití.<br/>Mnohem víc je, co si z&nbsp;nich kradmo chytí<br/>můj zrak, jak Amor učí, tu a&nbsp;tam,<br/>než to, co laskavě mi vskutku daly…<br/>Pro vše, čím jsem, já malý,<br/>jen v&nbsp;nich svou míru ustavičně mám.<br/>Od prvních popatření</p>
<p class="MLP_verse_-0-12-">krok k&nbsp;dobrému nenajdu bez nich sám.<br/>Vznes jsem je nad všecko, co duše cení;<br/>má vlastní hodnota mi ničím není.</p>
			<p class="MLP_verse_-0-12-">Nikdy bych nedoved<br/>představit si ten účinek, říc jasně,<br/>co jejich pohled v&nbsp;srdci vyvolává.<br/>Před ním se tratí, hasne<br/>kdekterá radost, k&nbsp;níž mě život ved,<br/>a&nbsp;každá jiná krása vyhledává.<br/>Takový mír bez zármutků mi dává,<br/>jaký zná věčně jen to nebe chladné,<br/>mír, jímž chví jejich láskyplný smích.<br/>Jen den kéž pevně bych<br/>moh hledět, jak v&nbsp;těch očích Láska vládne,<br/>tak blízko stát bych chtěl!<br/>Z&nbsp;hvězd by se v&nbsp;kruzích netočily žádné,<br/>na nic bych včetně sebe nemyslel,<br/>hleděl a&nbsp;víčky téměř nezachvěl!</p>
			<p class="MLP_verse_-0-12-">Než to, co lze, chci spíš<br/>— běda!&nbsp;— to, čeho srdce nedosáhne,<br/>a&nbsp;žiji touhou bez naděje dál.<br/>Jen uzel, kterým stáhne<br/>a&nbsp;obtočí můj jazyk Amor, když<br/>se lidský zrak svitu těch očí vzdal,<br/>kdyby se rozplet! V&nbsp;tu chvíli bych vzal<br/>odvahu říci neobvyklá slova,<br/>jež ty, kdo porozumí, pohnou k&nbsp;pláči.<br/>Leč staré rány stačí<br/>odrazit poraněné srdce znova.<br/>Já zesinám pak tím<br/>a&nbsp;nevím sám, kde moje krev se schová,<br/>a&nbsp;nezůstanu, čím jsem byl, a&nbsp;vím:<br/>Amor mě zabil tímhle zraněním.</p>
			<p class="MLP_verse_-0-12- _idGenParaOverride-1">Kancóno, cítím, zemdlévá mi pero<br/>dlouhým a&nbsp;sladkým rozprávěním; vím,<br/>že já v&nbsp;své samomluvě nezemdlím.</p>


</div>
</body>
</html>