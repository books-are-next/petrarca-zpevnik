<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="zpevnik_vybor_poesie-30" xml:lang="cs-CZ">
		<div class="_idGenObjectStyleOverride-1">
			<p id="_idParaDest-27" class="MLP_VERSE_NADPIS_1RADEK"><span class="CharOverride-2">Z&#160;myšlenky k&#160;myšlence, z&#160;hor k&#160;horám sám</span></p>
			<p class="MLP_verse_-0-12-">jdu veden Láskou; cestou prošlapanou<br/>se odmítám dát pro klid svého žití.<br/>Ať pramen, břeh, svah před očima mám,<br/>ať údolí, jež v&#160;stráních leží stranou,<br/>má rozrušená duše klid zas cítí.<br/>A&#160;jak v&#160;ní Láska vznítí<br/>v&#160;myšlenkách smích, pláč, strach&#160;— hned jistá zas<br/>tvář obrací se tam, kam duše hne se;<br/>chmuří se, zjasňuje se,<br/>v&#160;témž tvaru setrvá jen krátký čas.<br/>Kdo v&#160;takovém životě zkušený je,<br/>řek by: žhne, neví, v&#160;jakém stavu žije.</p>
			<p class="MLP_verse_-0-12-">V&#160;srázech hor, v&#160;drsných hvozdech nalézám<br/>klid krátko; každý obydlený kout<br/>mým očím je smrtelný nepřítel.<br/>A&#160;novou myšlenku na paní mám<br/>vždy krok co krok; jak na hru vzpomenout<br/>mi dává na vše, co jsem vytrpěl.<br/>A&#160;sotvaže bych chtěl<br/>svůj sladký&#160;— hořký život změnit záhy,<br/>říkám si: „Láska zítra poslouží ti<br/>snad v&#160;lepším živobytí.<br/>Sobě nic nejsi, jí jsi možná drahý.“<br/>A&#160;zatím běh myšlenek zavzdychá si:<br/>Mohla by to být pravda? Jak? Kdy asi?</p>
			<p class="MLP_verse_-0-12-">Kam vrch či velká pinie stín vrhla,<br/>stanu, a&#160;přec už v&#160;prvním kameni<br/>tu krásnou tvář v&#160;duchu jsem vykreslil.<br/>Vracím se k&#160;sobě, hruď mi steskem zvlhla,<br/>a&#160;říkám si: „Běda, mé trápení!<br/>Kam jsi to dospěl, jaks to zabloudil?“<br/>Když mohu pevný cíl<br/>v&#160;těkavé mysli ještě udržet,<br/>vidět jen ji a&#160;ne už sebe sám,<br/>tu zblízka poznávám<br/>Lásku… Ten klam uklidní duši hned.<br/>Ze všech stran ji tak krásnou vidí cit,<br/>že kdyby trval klam, víc nechci mít.</p>
			<p class="MLP_verse_-0-12-">Já tolikrát (kdo v&#160;tom dnes pravdu shledá?)<br/>ji v&#160;čiré vodě, na zelené trávě,<br/>v&#160;pni buku živou před očima měl,<br/>a&#160;v&#160;bílém mráčku, krásnou, že by Léda<br/>řekla: „Má dcera cenu tratí právě&#160;—<br/>jak hvězda, již svit slunce pozastřel.“<br/>V&#160;čím divočejší šel<br/>jsem kraj a&#160;na čím pustější břeh prázdný,<br/>tím krásnější ji kreslím myšlenkami.<br/>Pak, když ty sladké klamy<br/>odvane pravda, sednu si zas chladný,<br/>sám, mrtvý kámen v&#160;kameni, jenž dýše&#160;—<br/>já, člověk, který myslí, pláče, píše.</p>
			<p class="MLP_verse_-0-12-">Na hřeben nejvyšší, kam nepokročí<br/>stín jiné hory, odkud vidím vpřed<br/>nejlíp, mě stále prudká touha žene.<br/>Mé škody dálkou začnou měřit oči<br/>a&#160;v&#160;slzách dává citům průchod hned<br/>mé srdce, bolestnou mhou přeplněné.<br/>Vidím, co vzduchu prostorem se klene<br/>a&#160;dělí mě od tváře vzácných krás,<br/>jež je tak blízko a&#160;tak v&#160;nedohlednu.<br/>Tichoučce hlas pak zvednu:<br/>„Co děláš, ubohý? Tam možná zas<br/>ona si vzdychá, že jsi v&#160;dálce kdesi.“<br/>Tím pomyšlením duše oddychne si.</p>
			<p class="MLP_verse_-0-12-">Kancóno, za tím horstvem,<br/>kde nebe jasnější a&#160;radostné je,<br/>mě spatříš nad potokem, který běží<br/>tam, kde je cítit svěží,<br/>vonný háj lauru, z&#160;něhož vánek věje.<br/>Tam je mé srdce, ta, jež bere mi je;<br/>tady jen bezduché mé tělo žije.</p>
		</div>
</body>
</html>