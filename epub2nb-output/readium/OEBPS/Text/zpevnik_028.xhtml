<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_VERSE_NADPIS_1RADEK"><span class="CharOverride-2">Že kratičké je žití</span></p>
			<p class="MLP_verse_-0-12-">a duch před plánem básně v&#160;rozechvění,<br/>na ducha, na život bych málo dal;<br/>doufám však v&#160;pochopení<br/>tam, kam tak toužím, tam, kde musí míti<br/>kořen žal, o&#160;němž mlčky křičím dál.<br/>Amor si, vzácné oči, hnízdo stlal<br/>ve vás. Vás slavit chce můj sloh&#160;— mdlý, vím,<br/>a&#160;loudavý, leč velká slast ho žene.<br/>Kdo k&#160;vám má obrácené<br/>myšlenky, ušlechtilost získá tím;<br/>teď milostnými křídly<br/>zvedám se nad vším nízkým myšlením,<br/>vzpínám je a&#160;jdu říci, co mi sídlí<br/>v&#160;srdci&#160;— a&#160;už v&#160;něm dávno v&#160;skrytu bydlí.</p>
			<p class="MLP_verse_-0-12-">Já postřeh dobře: Skrovná<br/>slova mé chvály nepostačí vám;<br/>nejsem však v&#160;ničem schopen odpírat<br/>touze, již v&#160;sobě mám<br/>z&#160;dob, kdy jsem zhléd, s&#160;čím duch se nevyrovná.<br/>To nevyjádřím já či druhý snad.<br/>Počátku sladkých bolestí, mých vad,<br/>jiní by moje city nechápali.<br/>Když v&#160;žhnoucích paprscích se měním v&#160;sníh,<br/>v&#160;tu chvíli nerad bych,<br/>aby se dotklo vás, že jsem tak malý.<br/>Ta bázeň kdyby z&#160;čiv<br/>žár nevyhnala, když mě příliš pálí,<br/>rád zhynu. Když jsem u&#160;vás, kdykoliv,<br/>spíš bych chtěl zemřít než být bez vás živ.</p>
			<p class="MLP_verse_-0-12-">Nerozmělním se v&#160;prach —<br/>pro mocný oheň předmět příliš křehký?<br/>Není mou zásluhou, že žiji dál.<br/>Strach způsobí to lehký,<br/>když v&#160;žilách zmrazil krev, k&#160;srdci ji stáh<br/>a&#160;stmelil mi je, abych zase vzplál.<br/>Údolí, stráně, les, luh, řeky vzal<br/>jsem si za svědky svého živoření.<br/>Kolikrát volat Smrt mě slyšely!<br/>Bolestné úděly:<br/>Být zde je zkáza, útěk pomoc není.<br/>Leč kdyby větší strach<br/>mě nebrzdil, po konci bez prodlení<br/>bych odhodlaně sáh v&#160;zlých útrapách:<br/>a&#160;vinna je ta, která nedbá, ach!</p>
			<p class="MLP_verse_-0-12-">Strázně, proč svádíte<br/>z&#160;cesty můj krok, že co říct nechci, říkám?<br/>Pusťte mě, kam mě žene moje přání!<br/>Na vás už nenaříkám,<br/>oči, jež víc než lidské záříte,<br/>ba ani na Amora, jenž mě sklání<br/>v&#160;poutech. Vy vidíte, jak bez ustání<br/>tisíce barev v&#160;tváři zažíhá mi.<br/>Můžete pomyslet, co uvnitř dělá:<br/>Dny, noci má mě zcela<br/>v&#160;moci, již nasbíral z&#160;vás&#160;— získal vámi.<br/>Blažené, šťastné tak…<br/>Jen škoda, že se nevidíte samy!<br/>Leč jak se na mne soustředí váš zrak,<br/>čím jste, vy na mně poznáváte pak.</p>
			<p class="MLP_verse_-0-12-">Kdyby vám známé byly<br/>ty vaše neuvěřitelné krásy,<br/>božské, jak zná je jenom, kdo je vidí,<br/>co radosti by asi<br/>cítil váš duch! Dlí vzdálen od té síly<br/>— jen přírodní&#160;— jež otvírá vás, řídí?<br/>A&#160;šťastná duše po vás vzdychá, slídí,<br/>nebeské oči… Pro vás dík vzdá cit<br/>životu: Ten mi jiné štěstí nedá.<br/>Proč mi tak zřídka, běda,<br/>dáváte, čeho nejsem nikdy syt?<br/>Proč nic nevede vás<br/>častěji shlédnout, jak jsem Láskou zbit?<br/>A&#160;proč mi odnímáte zas a&#160;zas<br/>dobro, jež někdy duši znát dá čas?</p>
			<p class="MLP_verse_-0-12-">Říkám, že leckdy vaší<br/>milostí v&#160;duši, v&#160;jejích kořenech<br/>neobvyklou a&#160;novou sladkost cítím.<br/>Zbaví mě břemen všech<br/>ostatních trudných myšlenek, jež snáším.<br/>Tisíc jich mám, jen jedinou se vznítím.<br/>Nic jiného líp nepovede žitím…<br/>Kdyby ta šťastná sudba potrvala,<br/>čí stav by se moh mému vyrovnat!<br/>Ta čest by v&#160;jiných snad<br/>závist a&#160;ve mně pýchu vyvolala.<br/>Leč takový je svět:<br/>Největším smíchem chví chuť pláče stálá.<br/>Odvraťte se už, oči, zhaste vznět,<br/>ať mohu sám o&#160;sobě přemýšlet!</p>
			<p class="MLP_verse_-0-12-">Myšlenka láskyplná,<br/>již nosím v&#160;srdci, se mi odhalila<br/>ve vás a&#160;zaplašila všecky jiné<br/>radosti. Slova, díla<br/>taková vzbouzíte, že doufám zplna<br/>v&#160;svou nesmrtelnost, i&#160;když tělo zhyne.<br/>Svitnete&#160;— přejde strach a&#160;skleslost mine.<br/>Zhasnete&#160;— znovu vracejí se ke mně.<br/>Leč paměť zamilovaná pak jim<br/>uzavře vchod, a&#160;tím<br/>myšlenky nepřehnou, zůstanou ve mně.<br/>Když někdy schopnost mám<br/>krásný plod zrodit, ve vás klíčí sémě.<br/>Jsem téměř zprahlá půda sebou sám.<br/>Vy pěstíte&#160;— zásluha patří vám.</p>
			<p class="MLP_verse_-0-12- _idGenParaOverride-1">Kancóno, netišíš, leč vzněcuješ<br/>řeč o&#160;nich, jež mi duši odnímají.<br/>Buď jistá však: Další zpěv se v&#160;ní tají.</p>
</div>
</body>
</html>