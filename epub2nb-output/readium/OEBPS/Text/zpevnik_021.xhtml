<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-13" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_VERSE_NADPIS_1RADEK"><span class="CharOverride-2">Vznešený duchu, který řídíš údy,</span></p>
			<p class="MLP_verse_-0-12-">do nichž se vtělil k&#160;zemské pouti host<br/>nad jiné platný&#160;— bystrý, moudrý muž,<br/>když získals žezlo, čest a&#160;velikost<br/>— jíž naprav Řím, lid, zmatek, scestné bludy, a&#160;k&#160;dávné slávě povolej ho, vzmuž&#160;—<br/>já mluvím k&#160;tobě: Jinde nesvit už<br/>mi záblesk zdatnosti, jež vymřela.<br/>Nevím, kdo páchat zlo se ještě leká,<br/>nač Itálie dychtivě dnes čeká,<br/>netečná, zdá se, k&#160;strastem docela,<br/>zlínělá, zvetšelá.<br/>Nikdo ji nevzbudí? Má věčně spát?<br/>Kdybych ji za vlasy moh zatahat!</p>
			<p class="MLP_verse_-0-12-">Nevěřím, že v&#160;té mdlobě čelem hnout<br/>svede, ať volat kdo se jak chce snaží,<br/>zkrušená těžce břemenem tak zlým.<br/>Ne bez určení nebes do tvých paží,<br/>jež mohou otřást jí a&#160;pozvednout,<br/>svěřena nyní naše hlava, Řím.<br/>Sáhni v&#160;tu kadeř, úctyhodnou vším,<br/>vem jistou rukou rozpletený vlas,<br/>ať líná, nedbalá se z&#160;bahna zvedne.<br/>Já pro tu strázeň pláči v&#160;noci, ve dne<br/>a&#160;nejvíc naděje mám v&#160;tebe z&#160;nás:<br/>Jestli lid Martův zas<br/>k&#160;své vlastní velikosti oči zdvihne,<br/>jen v&#160;tvých dnech&#160;— jindy přízeň nezastihne.</p>
			<p class="MLP_verse_-0-12-">Pradávné zdi, jež v&#160;bázni, v&#160;lásce ctí<br/>svět dál a&#160;chvěje se, když vzpomene<br/>na prošlý čas a&#160;obrátí se zpět,<br/>kameny, v&#160;nichž jsou údy pohřbené,<br/>jež neminou se slavnou pověstí,<br/>pokud by vesmír dřív se nerozlét,<br/>a&#160;vše, cos v&#160;jednom klínu trosek zhléd,<br/>doufá, že budeš tmel všech ran a&#160;bolů.<br/>Velicí Scipioni, věrný Brute,<br/>moc, čest dnes byly dobře poskytnuté;<br/>zvěst potěší vás, dojde-li k&#160;vám dolů.<br/>I&#160;Fabricius spolu<br/>se rozradostní novým poselstvím<br/>a&#160;řekne: „Krásný bude zas můj Řím!“</p>
			<p class="MLP_verse_-0-12-">Jestli chce nebe zemi v&#160;péči mít,<br/>duše, jež domovem jsou na výsosti<br/>a&#160;na zemi opustily svá těla,<br/>tě prosí: „Zkroť občanskou zášť a&#160;zlosti,<br/>pro které není si dnes jistý lid,<br/>že cesta k&#160;svatyním se nezavřela!“<br/>Lotrovskou peleš nyní válka dělá<br/>z&#160;míst, která byla zbožná, bohulibá;<br/>vstoupit smí jen ten, koho tíží hřích,<br/>a&#160;vprostřed oltářů, soch zpleněných<br/>zdá se, že vše je krutost provinilá.<br/>V&#160;činech jen zvrhlost zbyla.<br/>A&#160;zvony dneska do útoku velí,<br/>ač z&#160;výše Bohu díky vzdávat měly.</p>
			<p class="MLP_verse_-0-12-">Plačící ženy, houfy bezbranné<br/>něžného věku, znavení starci bledí<br/>(nenávidící sebe i&#160;svůj věk)<br/>a&#160;černí mníškové a&#160;bílí, šedí,<br/>a&#160;další řady chabé, ztýrané<br/>o&#160;pomoc křičí: „Najdi, pane, lék!“<br/>Lid v&#160;hrůze by ti řek,<br/>co ran tu krvácí a&#160;pálí nás;<br/>sám Hannibal by s&#160;nimi soucit měl.<br/>Kdyby ses na dům boží zahleděl,<br/>jenž celý hoří dnes! Pár jisker zhas,<br/>a&#160;klidné budou zas<br/>ty vášně, jež se jeví dnes tak žhavé,<br/>a&#160;v&#160;nebi dojde chvály dílo pravé.</p>
			<p class="MLP_verse_-0-12-">Medvědi, vlci, orli, lvi a&#160;had<br/>mramorovému sloupu kolonády<br/>příkoří činí a&#160;jen sobě škodí.<br/>Pláč vzbouzejí v&#160;té vzácné paní tady,<br/>která tě volá&#160;— vykořeníš snad<br/>z&#160;ní býlí zlé, jež květy neurodí.<br/>Více než tisící rok už se zrodil.<br/>Scházejí duše líbezné jak kdysi,<br/>které ji postavily tam, kde stála.<br/>Běda, vy dnešní, pýcho neskonalá,<br/>která tak velké matky neváží si!<br/>Manžel a&#160;otec ty jsi.<br/>Doufáme v&#160;tebe, že nás vzkřísíš znova<br/>nejvyšší otec jiné plány chová.</p>
			<p class="MLP_verse_-0-12-">Při velkých podnicích jen zřídka vztek<br/>zlolajné Štěstěny se nevzepřel&#160;—<br/>ta s&#160;ničím odvážným se neshoduje.<br/>Teď místo vyklízí, kam ty jsi šel.<br/>Tím zapomenout dá sta urážek,<br/>že aspoň nyní sama v&#160;rozporu je<br/>se sebou. Kdy měl, co svět pamatuje,<br/>smrtelník cestu volnou jak ty tady,<br/>aby si vydobyl tu věčnou slávu,<br/>že může obnovit&#160;— jestli jsem v&#160;právu —<br/>moc jediné, nejvznešenější vlády?<br/>K&#160;tvé slávě potom všady<br/>řeknou: předci Řím mladý, plný sil<br/>zvedli&#160;— tys smrt od něho odvrátil.</p>
			<p class="MLP_verse_-0-12- _idGenParaOverride-1">Nad skálou Tarpejskou uvidíš, písni,<br/>rytíře&#160;— ctí ho celá Itálie.<br/>Víc nad cizím než nad svým zlem si stýská.<br/>Pověz: „Muž, jenž tě nevidí dnes zblízka<br/>a&#160;jenom láskou ke tvé slávě žije,<br/>říká: Řím bolestí je<br/>sklíčený, v&#160;očích pláč a&#160;naříkání.<br/>Z&#160;všech sedmi pahorků zní&#160;— slitování!“</p>
</div>
</body>
</html>