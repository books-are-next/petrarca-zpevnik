<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-54" xml:lang="cs-CZ">
		<div class="_idGenObjectStyleOverride-1">
			<p class="MLP_uroven2_basne">/<a id="_idTextAnchor002"></a>První kapitola/</p>
			<p class="MLP_verse_-0-12-">Ta líbezná a&#160;slavná, vzácná paní&#160;<br/>dnes už jen duch a&#160;pozemský prach těla,<br/>a&#160;dřív všech ctností pilíř svrchovaný —</p>
			<p class="MLP_verse_-0-12-">v&#160;cti radostná se z&#160;války navracela,<br/>když zmohla velikého nepřítele,<br/>jenž svými lstmi svět podrobil si zcela.</p>
			<p class="MLP_verse_-0-12-">Za zbraň jen cudné srdce měla v&#160;těle,<br/>půvabnou tvář, myšlenky zdrženlivé<br/>a&#160;moudrou řeč, počestnost za přítele.</p>
			<p class="MLP_verse_-0-12-">Průvod byl zázrak nevídaný dříve:<br/>zlomené Amorovy šípy, luk<br/>a&#160;ti, jež zabil i&#160;jež zajal živé.</p>
			<p class="MLP_verse_-0-12-">Šla paní, s&#160;ní vybraných družek shluk,<br/>ze vznešeného vítězství, jak pravá<br/>zásluha sšikovala malý pluk.</p>
			<p class="MLP_verse_-0-12-">Bylo jich pár&#160;— vzácná je ryzí sláva;<br/>leč každá sama všeho hodna byla,<br/>co báseň, zpěv a&#160;historie dává.</p>
			<p class="MLP_verse_-0-12-">Na jejich vlajce, která zvítězila,<br/>v&#160;zeleném poli byl hermelín bílý,<br/>zář topasu a&#160;zlata šíji kryla.</p>
			<p class="MLP_verse_-0-12-">Ne lidské, ale vskutku božské byly<br/>ty jejich kroky, slova svatých vět:<br/>Blažený, kdo se zrodil k&#160;tomu cíli!</p>
			<p class="MLP_verse_-0-12-">Byly jak jasné hvězdy&#160;— uprostřed<br/>Slunce; to neztlumí zář, jež z&#160;nich blýská,<br/>spíš za šperk dá jim z&#160;fial, z&#160;růže květ.</p>
			<p class="MLP_verse_-0-12-">Tak, jak si vzácné srdce čest vždy získá,<br/>přicházela ta četa rozjasněná;<br/>vtom temnou, truchlou vlajku zhléd jsem zblízka.</p>
			<p class="MLP_verse_-0-12-">A&#160;v&#160;černém plášti zahalená žena,<br/>se vztekem, s&#160;jakým vyrazila již<br/>zášť Gigantů, ve Flegře rozkacená,</p>
			<p class="MLP_verse_-0-12-">šla vpřed a&#160;řekla: „Ženo, honosíš<br/>se mládím, krásou, v&#160;žilách život zpívá&#160;—<br/>a&#160;konec svého žití nevidíš.</p>
			<p class="MLP_verse_-0-12-">Já jsem ta, jíž ‚Ta nevhodná a&#160;divá‘<br/>říkají vaše hluché, slepé hlavy,<br/>v&#160;kterých se noc už před soumrakem stmívá.</p>
			<p class="MLP_verse_-0-12-">Já přivedla ke konci řecké davy<br/>i&#160;trojské, Římany pak naposled,<br/>mečem, jenž bodá, seká bez únavy,</p>
			<p class="MLP_verse_-0-12-">a&#160;barbary a&#160;cizí&#160;— další sled.<br/>Dorazím, když mě nikdo nečeká,<br/>přetrhnout marných plánů bezpočet.</p>
			<p class="MLP_verse_-0-12-">Blaží vás nyní život člověka.<br/>Než k&#160;sladkosti vám hořkost Štěstěna<br/>dá vypít, já už letím zdaleka&#160;—“</p>
			<p class="MLP_verse_-0-12-">„Nad nimi žádná moc ti svěřena<br/>není. Mně vládneš jenom nad tělem,“<br/>odpověděla paní vznešená.</p>
			<p class="MLP_verse_-0-12-">„Víc raníš toho, kdo tu životem<br/>sám na mém pozemském životě visí.<br/>Já přijmu milost, až opustím zem.“</p>
			<p class="MLP_verse_-0-12-">Jak ten, kdo před očima div má, kdysi<br/>dřív nevídaný, a&#160;co nevnímal,<br/>teď postřehne a&#160;z&#160;údivu se vzkřísí,</p>
			<p class="MLP_verse_-0-12-">hleděla šelma. Ještě chvíli dál<br/>váhala. Potom: „Poznávám je hned,“<br/>řekla, „vím dobře, kdy můj zub je ťal.“</p>
			<p class="MLP_verse_-0-12-">Pak méně kalné, temné napohled<br/>pozvedla oči: „Vedeš krásné řady,<br/>leč slyšela jsi kdy, co je můj jed?</p>
			<p class="MLP_verse_-0-12-">Mohu tě přinutit. Dej na mé rady<br/>raději po dobrém! Je lepší hnout<br/>se z&#160;cesty stáří, strastem ve všem všady.</p>
			<p class="MLP_verse_-0-12-">Jsem ochotná tu čest ti poskytnout,<br/>již jiným nedávám. Projdeš ten vchod<br/>beze strachu a&#160;bez bolestných pout.“&#160;—</p>
			<p class="MLP_verse_-0-12-">„Jak Pán chce, který z&#160;nebe řídí chod<br/>světa a&#160;určuje mu běh a&#160;tok,<br/>co činíš jiným, mně je také vhod.“</p>
			<p class="MLP_verse_-0-12-">Tak odpověděla. A&#160;krok co krok,<br/>hle, mrtvých plný celý kraj se tměl&#160;—<br/>víc jmen, než zvládne próza, rozměr slok.</p>
			<p class="MLP_verse_-0-12-">Z&#160;Indie, z&#160;Maroka i&#160;ze Španěl,<br/>z&#160;Číny&#160;— už plné údolí i&#160;svahy&#160;—<br/>přes mnoho časů veliký dav šel.</p>
			<p class="MLP_verse_-0-12-">Ti „šťastnými“ nazvaní příliš záhy,<br/>císaři, papežové, vládci zemí:<br/>teď každý žebrák, ubožák a&#160;nahý.</p>
			<p class="MLP_verse_-0-12-">Kde jsou teď bohatství a&#160;pocty, gemy,<br/>koruny, žezla, vavřín na věnec,<br/>mitry a&#160;purpur, skvoucí nade všemi?</p>
			<p class="MLP_verse_-0-12-">Bloud skládá naději v&#160;smrtelnou věc<br/>(kdo neskládá?), až vidí, jak se mění<br/>v&#160;podvedeného&#160;— právem nakonec.</p>
			<p class="MLP_verse_-0-12-">Slepí, nač je vám tolik plahočení?<br/>Všichni se vrátíte k&#160;své matce věčné.<br/>A&#160;vaše jméno? Stěží k&#160;nalezení.</p>
			<p class="MLP_verse_-0-12-">Co z&#160;tisíce dřin bylo užitečné?<br/>Nebyla všecko marnost nad marnosti?<br/>Kdo chápe vaše snahy, ať mi řekne!</p>
			<p class="MLP_verse_-0-12-">K&#160;čemu je dobré držet v&#160;poplatnosti<br/>a&#160;pod jhem cizí země, cizí rody,<br/>jež do zkázy se ženou s&#160;horlivostí?</p>
			<p class="MLP_verse_-0-12-">Po marných bojích, plných nástrah, škody,<br/>když za krev získáš poklady, lán zemí,<br/>je sladší skýva chleba, doušek vody,</p>
			<p class="MLP_verse_-0-12-">dřevo a&#160;sklo než zlato a&#160;než gemy.<br/>Dlouhá řeč… Z&#160;úvah vrátit se je vhod<br/>k&#160;té první, která nahodila se mi.</p>
			<p class="MLP_verse_-0-12-">Poslední hodina se pro život<br/>tak krátký a&#160;tak slavný přiblížila.<br/>S&#160;ní děsivý práh, plný nejistot.</p>
			<p class="MLP_verse_-0-12-">Přišla se podívat i&#160;ušlechtilá<br/>družina jiných, dosud živých žen,<br/>jestli by Smrt snad lítost pocítila.</p>
			<p class="MLP_verse_-0-12-">Ten hlouček chtěl tu také shromážděn<br/>vidět a&#160;zvážit konec, který z&#160;nás<br/>každý vzít musí&#160;— ale jednou jen.</p>
			<p class="MLP_verse_-0-12-">Krajanky, přítelkyně… Smrt se zas<br/>zvedla: Svou rukou vytrhla jí hned<br/>ze zářné hlavy jeden zlatý vlas.</p>
			<p class="MLP_verse_-0-12-">Odňala zemi nejkrásnější květ:<br/>Ne v&#160;zášti&#160;— chtěla ukázat dost síly,<br/>že i&#160;v&#160;tom nejvyšším podrobí svět.</p>
			<p class="MLP_verse_-0-12-">Nářky a&#160;slzy bez konce se lily,<br/>a&#160;jen ty její oči suché stály,<br/>jež na léta můj žár, zpěv roznítily.</p>
			<p class="MLP_verse_-0-12-">A&#160;mezi tolika vzdechy a&#160;žaly<br/>jediná sedla mlčky, usměvavá,<br/>sklízet už žeň, již počestné dny daly.</p>
			<p class="MLP_verse_-0-12-">„Jdi v&#160;míru, smrtelná bohyně pravá,“<br/>jí řekly. Byla jí&#160;— leč nezměnila<br/>Smrt, jež dbá neúprosně svého práva.</p>
			<p class="MLP_verse_-0-12-">Co bude z&#160;nich, když ona žár, mráz byla<br/>v&#160;horečkách za pár nocí tolikrát?<br/>Naději lidská&#160;— klamná, pošetilá!</p>
			<p class="MLP_verse_-0-12-">Déšť mnoha slz v&#160;lítosti na zem pad<br/>pro duši, která je tak vznešená.<br/>Kdo viděl, ví; kdo slyšíš, uč se znát!</p>
			<p class="MLP_verse_-0-12-">Šestého dubna, kdysi blažená<br/>hodina zrána… teď mě zničila.<br/>Jak mění sloh života Štěstěna!</p>
			<p class="MLP_verse_-0-12-">Kdo na otroctví víc kdy vysílá<br/>nářků a&#160;na smrt než já na svobodu<br/>a&#160;na život! Kéž mne smrt zhladila!</p>
			<p class="MLP_verse_-0-12-">Mne měla smrt hnát podle roku zrodu<br/>dřív ze světa, když dřív jsem přišel sem,<br/>ne vznešenost brát světu bez důvodu.</p>
			<p class="MLP_verse_-0-12-">Bez míry byla bolest kolkolem.<br/>Bojím se vzpomínat. Má o&#160;tom hlas<br/>zpívat? Strach má před veršem, před rýmem.</p>
			<p class="MLP_verse_-0-12-">„Jsou mrtvy ctnost, půvab a&#160;krása krás,“<br/>nad cudným ložem řekly zarmouceně<br/>ty krásné paní. „Co se stane z&#160;nás?</p>
			<p class="MLP_verse_-0-12-">Kdo uzří ještě dokonalost v&#160;ženě?<br/>Kdo uslyší hovor, jenž moudrost sil,<br/>a&#160;zpěv, jenž zněl andělsky utěšeně?“</p>
			<p class="MLP_verse_-0-12-">Duch paninu krásnou hruď opustil,<br/>aby v&#160;něm její ctnost jak v&#160;poustce žila:<br/>Rozjasnil nebe tam, kde našel cíl.</p>
			<p class="MLP_verse_-0-12-">Zjevit se víc už neopovážila<br/>nepřátel rota, z&#160;níž vždy hrůza žhnula,<br/>dokavad Smrt svůj útok neskončila.</p>
			<p class="MLP_verse_-0-12-">Ztich pláč a&#160;strach; pozorně pohled pnula<br/>k&#160;ní každá z&#160;žen, jež přišly na ta místa.&#160;—<br/>Jistá&#160;— když naděje v&#160;svět pominula —</p>
			<p class="MLP_verse_-0-12-">ne jako plamen, který síla chystá<br/>se zhasit, leč plamen, jenž sám se stráví,<br/>odešla v&#160;míru klidná duše čistá.</p>
			<p class="MLP_verse_-0-12-">Tak jako když ubývá ohni stravy<br/>a&#160;vytrácí se sladký jasný svit…<br/>Až do konce měla své vzácné mravy.</p>
			<p class="MLP_verse_-0-12-">Ne zsinalá&#160;— bělejší než je svit<br/>vloček, když v&#160;bezvětří vrch zasněžily;<br/>byla jak znavená, když najde klid.</p>
			<p class="MLP_verse_-0-12-">Téměř jak kdyby oči sladce snily,<br/>když duch už vysvlečený z&#160;těla září:<br/>zemřít to nazývají pošetilí.</p>
			<p class="MLP_verse_-0-12- _idGenParaOverride-1">Smrt krásná zdála se v&#160;té krásné tváři.</p>
</div>
</body>
</html>