<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_VERSE_NADPIS_1RADEK"><span class="CharOverride-2">Má Itálie, třeba slova marná</span></p>
			<p class="MLP_verse_-0-12-">jsou na smrtelné rány,<br/>jichž sta z&#160;tvých krásných údů na mne zírá,<br/>chci aspoň lítost pět, jak čeká na ni<br/>kraj Tiberu, kraj Arna,<br/>kraj Pádu, kde zlý čas mi srdce svírá.<br/>Vladaři všehomíra,<br/>soustrast, jež kdysi na zem jít ti dala,<br/>kéž dnes tě vede k&#160;zemi milované:<br/>hleď, laskavý náš Pane,<br/>z&#160;tak planých příčin tak zlá válka vzplála.<br/>A&#160;srdce okoralá,<br/>surová, zprahlá, divá<br/>otevři lásce, učiň přístupnými<br/>a&#160;pravda tvá ať zpívá<br/>(ač nehoden jsem) jasně ústy mými!</p>
			<p class="MLP_verse_-0-12-">Vy, jimž tu otěž vlády po vůkolí<br/>Štěstěna v&#160;dlaně vtiskla,<br/>vás úzkost nesvírá, když v&#160;zemi tolik<br/>žoldnéřů cizáckých nám zbraní blýská?<br/>To proto, aby v&#160;poli<br/>ti barbaři krev za nás prolévali?<br/>Ne, klam a&#160;mam vás šálí;<br/>nic neznáte a&#160;vše je třeba znáti;<br/>v prodejném srdci věrnost hledat chcete?<br/>Čím víc jich přivedete,<br/>tím víc tu vrahů&#160;— a&#160;jen vás pak sklátí.<br/>Jde potopa a&#160;kati<br/>bůhvízkad, z&#160;divočiny,<br/>přívalem ničí naše sladké nivy!<br/>To z&#160;vlastní, z&#160;vaší viny;<br/>leč nikdo z&#160;vás teď zemi neoživí?</p>
			<p class="MLP_verse_-0-12-">Už příroda nás zajistila stráží,<br/>když štíty Alp jak hráze<br/>vztyčila mezi nás a&#160;Němce rvavé;<br/>váš slepý chtíč však sám si vaz teď sráží,<br/>když v&#160;přehorlivé snaze<br/>nám prašivinou léčí tělo zdravé.<br/>Dnes smečky zvěře dravé<br/>jsou v&#160;jedné kleci s&#160;pokojnými stády —<br/>a tak, že horší lepšího vždy tupí:<br/>co hůř však, jsou to tlupy<br/>těch barbarů, co neřídí se řády,<br/>co o&#160;nich čtem, že řady<br/>jich Marius smet k&#160;zemi —<br/>a paměť toho činu dodnes žije,<br/>jak žízniv, unavený<br/>chtěl z&#160;řeky pít a&#160;zřel, jen krev že pije.</p>
			<p class="MLP_verse_-0-12-">A&#160;Caesar zbarvil jejich krví kvítí<br/>všech strání do nachova,<br/>jak prýštila, kde s&#160;ním jsme v&#160;poli stáli.<br/>Dnes asi nepříznivé hvězdy svítí,<br/>že nebe zášť k&#160;nám chová…<br/>Díky vám za vše, co jste vykonali:<br/>díky vám svár váš stálý<br/>pustoší nejkrásnější světa kraje!<br/>Jaký to osud, dopuštění, vina&#160;—<br/>sedláka, měštěnína<br/>hrdlit a&#160;brát mu žeň, jež beztak zlá je,<br/>a&#160;roty cizí láje<br/>si shánět, šťastní celí,<br/>že za groš cedí krev a&#160;duši prodá!<br/>To říc mi pravda velí,<br/>ne zlolajnost či zášť že ve mně hlodá.</p>
			<p class="MLP_verse_-0-12-">Po všech těch zkouškách nejste ještě syti<br/>bavorské proradnosti,<br/>jež s&#160;vámi hrá a&#160;smrt jak zvíře dráždí?<br/>Hůř, myslím, pro smích být než škodu míti.<br/>Své krve víc než dosti<br/>jste prolili, jak cizí hněv vás vraždí.<br/>Sám nad sebou se každý<br/>zamysli chvíli&#160;— uvidíte sami,<br/>zda sběř, jež sebe nectí, ctí vás, cizí.<br/>Latinská krví ryzí,<br/>zbav se té zhoubné přítěže a&#160;hany:<br/>nezbožňuj idol planý,<br/>císařství&#160;— prázdný pojem!<br/>Že vztek té hrubé hordy ze severu<br/>náš důvtip přemoh bojem,<br/>to náš je hřích, ne samosebou věru!</p>
			<p class="MLP_verse_-0-12-">Zde první krůčky nosila zem sladká,<br/>zde rodné hnízdo stálo,<br/>zde od dětství zdroj životodárný je,<br/>zde otčina, jíž srdce přísahalo,<br/>laskavá, měkká matka,<br/>prsť svatá, která rodiče mé kryje…<br/>Probůh, což neožije<br/>svědomí ve vás? Mějte slitování<br/>s&#160;hořkými nářky lidu zmučeného,<br/>jenž čeká konec všeho<br/>po Bohu od vás jen; když aspoň zdání<br/>lítosti hne teď vámi,<br/>čest proti zběsilosti<br/>vyrazí v&#160;boj&#160;— a&#160;krátký bude, skvělý:<br/>vždyť naše dávné ctnosti<br/>v&#160;italském srdci ještě nevymřely!</p>
			<p class="MLP_verse_-0-12-">Čas letí, pánové, a&#160;prchne záhy,<br/>a&#160;život prchá, páni,<br/>rok střídá rok, za zády smrt nám čeká;<br/>dneska jsi zde&#160;— leč jenom do skonání.<br/>Pak půjdeš, sám a&#160;nahý,<br/>čas účty skládat přijde na člověka.<br/>Už cestou k&#160;prahu světa<br/>však měli byste setřást zášť a&#160;viny,<br/>protivné větry poklidnému žití,<br/>a&#160;život nemarniti<br/>v&#160;jepičích půtkách, šrůtkách bez příčiny,<br/>leč naplnit jej činy,<br/>ať myšlenkou či zbraní,<br/>jež hodny mužů jsou a&#160;hodny času:<br/>kdo tak si vede, páni,<br/>už zde si zaslouží svou příští spásu!</p>
			<p class="MLP_verse_-0-12- _idGenParaOverride-1">Já nabádám tě, písni,<br/>uctivě vyřiď poslání mé vřelé:<br/>vždyť k&#160;cizím cesta do světa tě vede,<br/>kde mysli záštím bledé,<br/>svévolné, zlé jsou, veskrz zatvrzelé<br/>a&#160;pravdy nepřátelé.<br/>Zkus u&#160;pár ušlechtilých,<br/>co dobru přejí, prosit o&#160;zastání:<br/>„Kdo z&#160;vás mi dodá síly?“<br/>Já jdu a&#160;křičím: „Mír, mír, mír už, páni!“</p>
</div>
</body>
</html>