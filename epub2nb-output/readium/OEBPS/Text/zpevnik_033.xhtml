<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body>
<p class="MLP_dopis_bez1radku_-I-"><br/></p>
<p class="MLP_dopis_bez1radku_-I-"><br/></p>
<p class="MLP_dopis_bez1radku_-I-"><br/></p>
<p class="MLP_dopis_bez1radku_-I-">Jméno, kterým mimo Tita Livia rovně nejenom Pádua, nýbrž celá Itálie právě se honosí, jest básníř František Petrarca, který nejen okrasou čtrnáctého, nýbrž i&#160;následujících století v&#160;učeném světě ostal; kritici nadarmo básně jeho lehčiti usilovali. Jsa velikým milovníkem starých spisovatelů řeckých, pilným jich čítáním brzy se osvítil a&#160;světu vzdělaností svou vpravdě užitečným býti si umínil, v&#160;čemž mu povinnosti stavu duchovního a&#160;ouřad arcijahenský v&#160;Parmě, převorství a&#160;kanovnictví nikoli nepřekážely. Mimo své učenosti uměl Petrarca u&#160;každého tak příjemným se učiniti, že přívětivým svým jednáním nejen lásky svých známých a&#160;vlastenců, nýbrž i&#160;všech cizích, zvlášť knížat a&#160;znamenitých osob si získal. Proto také ten vznešený básníř málo na jednom místě obcoval, nýbrž s&#160;velkou úctou brzy sem, brzy tam jsa pozván, nejen celé Vlachy, ale i&#160;mnohé krajiny ger­mánské a&#160;Francii často projel. Mezi jinými knížaty u&#160;Karla&#160;IV., krále českého a&#160;císaře německého, veliké přízně dosáhl, an mu titul falckého hraběte udělil a&#160;jemu dopisoval. Mezi jiným uměním vzlášť praktická filosofie ho těšila, i&#160;proudy staré historie, které téměř již ztraceny byly, nevýslovnou pilnosti zase vynašel. Báseň Afrika, v&#160;níž nejmilejšího hrdinu Scipiona slaví, zjednala mu bobkový věnec, který v&#160;Římě na Kapitolu s&#160;velikou slavností obdržel.</p>
			<p class="MLP_dopis_-I-">Jeho ohnivou obrazotvornou mysl krásná žena, Laura de&#160;Sade, roznítila, an ji v&#160;chrámě se modlící spatřil. Smrtelně si ji zamilovav, a&#160;zasnoubené již, nejinák než v&#160;písních a&#160;básních lásku svou přednášeti mohl, v&#160;kterých nic jiného nežli rozkošné podnícení mysli najevo dával. Laskavě chválí její nebeskomilé oči, milostný pohled, ústa plná perlí a&#160;růží, její andělské usmívání, sladkou řeč, rusé kadeře, krásné slzy, outlé vzdychání, nevýslovnou ušlechtilost, vznešenou postavu a&#160;téměř nesmrtelnou bytost. Její zamyšlené vzezření bylo s&#160;ochotným spojeno duchem, velký rozum s&#160;čistým srdcem, ovoce stáří s&#160;kvítím mladosti; a&#160;při všech svých přednostech byla mírná; a&#160;ne lidsky, nýbrž anjelsky smejšlela; proto Petrarca také při pohledu na ni božství znamenal. Byla mu představením krásy, jako ctnosti, a&#160;přiblížení se k&#160;ní, kterého jen zřídka užil, svět mu měnilo v&#160;nebe, čímž také láska srdce jeho velmi pozdvihla, a&#160;té lásce své ctnosti a&#160;svou slávu připisuje.</p>
			<p class="MLP_dopis_-I-">Lauře básnictví vlaské velikým díkůčiněním jest povinno, protože by bez ní Petrarca jen latinsky psal. Nešťastně roku&#160;1348 morem ze světa sešla a&#160;nepotěšitelný Petrarca dlouho ještě po smrti její jméno Laura slavil.&#160;– Po pěti stech letech ještě se oučinkem této ohnivé těšíme lásky; neb 310&#160;sonetů a&#160;písní nám vytvořila, z&#160;kterých veliký díl k&#160;dokonalým básnickým vzorům se počítá.&#160;– Posléz jako duchovní tento výborný básníř velikým byl ctitelem svatého Písma a&#160;jeho srdce si vážilo všeho, co věk jeho za svaté držel: v&#160;přátelství se velmi vyznamenal a&#160;vděčností k&#160;vychovatelům svým a&#160;dobrodincům; u&#160;každého se příjemným učiniti&#160;uměl, k&#160;čemu nejen schopnosti jeho, ale i&#160;přívětivost a&#160;příjemná postava dopomohly; i&#160;na loutnu hrál dokonale v&#160;mladších letech. Roku 1374 zemřel v&#160;dědině Arquà u&#160;Padovy, kdež usnulý s&#160;položenou na knihu hlavou ráno nalezen byl.</p>
			<p class="MLP_dopis_podpis _idGenParaOverride-1"><span class="CharOverride-1">— Milota Zdirad Polák</span><br/><span class="MLP_znak_kurziva_9b CharOverride-3">Cesta do Itálie, 1820–22</span></p>
</body>
</html>