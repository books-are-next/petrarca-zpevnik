<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-4" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola">Francesco Petrarca<br/>P<span class="CharOverride-1">otomkům</span></p>
			<p class="MLP_text_bez1radku">Zaslechneš o&#160;mně možná něco (ačkoliv je pochybné, zda nepatrné a&#160;neznámé jméno může překonat vzdálenost míst a&#160;časů) a&#160;budeš chtít vědět, jaký jsem byl člověk a&#160;jaký osud měla moje díla&#160;– především ta, o&#160;nichž se dovíš nebo jejichž ubohé jméno zaslechneš. O&#160;tom prvním budou lidé mluvit různě. Každý totiž říká obvykle to, k&#160;čemu ho vede ne pravda, nýbrž osobní potěšení. Chvála ani hana nemají pravidla.</p>
			<p class="MLP_text">Byl jsem jeden z&#160;vašeho houfu, smrtelný človíček, nepříliš vznešeného ani nízkého rodu. Ze starobylé rodiny, jak o&#160;sobě říkal Augus­tus Caesar. Příroda mi nedala ani špatnou, ani nestoudnou povahu. Uškodily mi spíše špatné návyky. Oklamalo mě dětství, strhlo mládí a&#160;napravilo stáří, když mě vlastní zkušenost naučila, že pravda je to, co jsem četl dávno předtím: Mládí a&#160;rozkoše jsou plané věci. Nebo spíše napravil mě tvůrce všech věků a&#160;časů, který dopouštívá, že ubozí smrtelníci, kteří se nebojí ničeho, sejdou z&#160;pravé cesty, aby si pak třebas pozdě uvědomili svá provinění a&#160;poznali sebe samy.</p>
			<p class="MLP_text">Neměl jsem v&#160;mládí příliš silné tělo, ale velice obratné. Nebyl jsem krásný, ale v&#160;mladých letech jsem se mohl líbit. Měl jsem svěží barvu mezi bílou a&#160;snědou, živé oči a&#160;dlouhá léta velice ostrý zrak, který jsem ztratil, když mi bylo přes šedesát. Tehdy jsem rozmrzele vyhledal pomoc okulisty. Celý čas jsem měl výborné zdraví, ale přepadlo mě stáří a&#160;zavalilo obvyklou spoustou nemocí.</p>
			<p class="MLP_text">Rodiče byli vážení lidé, původem Florenťané, žili však v&#160;průměrných poměrech, které&#160;– abych řekl pravdu&#160;– se chýlily k&#160;chudobě. Potom byli vypuzeni z&#160;vlasti. Narodil jsem se ve vyhnanství. Bylo to v&#160;Arezzu, léta Páně 1304, v&#160;pondělí 20. července ráno.</p>
			<p class="MLP_text">Velice jsem opovrhoval bohatstvím&#160;– ne že bych po něm býval netoužil, ale protože jsem nenáviděl námahu a&#160;starosti, které jsou nedílnými průvodkyněmi bohatství. Nezáleželo mi na hojných hostinách. Jedl jsem skromně a&#160;prosté pokrmy a&#160;žil radostněji než všichni Apiciovi následovníci s&#160;nejvybranějšími hodokvasy. Nikdy se mi nelíbilo to, čemu se říká stolování, je to rozmařilost a&#160;zkáza dobrých mravů. Nic mi nepřipadalo obtížnější a&#160;neužitečnější, než zvát k&#160;sobě za tím účelem ostatní a&#160;zrovna tak být zván od nich. A&#160;přece mi nic nebylo tak příjemné jako sedět u&#160;stolu s&#160;přáteli. Byl jsem šťasten, když přišli, a&#160;nikdy jsem z&#160;vlastní vůle nejedl bez společníka.</p>
			<p class="MLP_text">Nesnáším okázalost: Nejen proto, že je špatná a&#160;v&#160;rozporu s&#160;pokorou, ale protože je na obtíž, protože je nepřítelkyní klidu.</p>
			<p class="MLP_text">Jediná láska&#160;– stejně žhavá jako počestná&#160;– mě trápila v&#160;mládí, a&#160;byla by mě trápila ještě dlouho, kdyby trpká, ale prospěšná smrt nebyla zhasila chladnoucí oheň. Byl bych rád, kdybych mohl říci, že jsem nepoznal chtíče; ale kdybych to tvrdil, lhal bych. Mohu však klidně říci, že jsem tu nízkost, i&#160;když mě k&#160;ní strhával oheň mládí a&#160;povahy, vždy v&#160;duchu zatracoval. Brzy, jakmile jsem se přiblížil k&#160;čtyřicátému roku, třebas jsem měl dost žáru a&#160;sil, ony necudné činy i&#160;veškerou vzpomínku na ně jsem od sebe odvrhl tak, jako kdybych byl nikdy nespatřil ženu. To připomínám jako jedno ze svých prvních štěstí a&#160;děkuji Bohu, že mě zdravého a&#160;dosud při síle osvobodil od tak nízkého otroctví.</p>
			<p class="MLP_text">Ale přejdu k&#160;něčemu jinému. Poznal jsem zpupnost – u&#160;jiných, u&#160;sebe ne. Byl jsem malý člověk a&#160;považoval jsem se za ještě menšího. Můj hněv velmi často škodil mně, druhým nikdy. Velice jsem toužil po počestných přátelstvích a&#160;nadmíru věrně jsem je pěstoval. Klidně se chválím, protože vím, že mluvím pravdu. Býval jsem snadno podrážděn, ale snadno jsem zapomínal urážky a&#160;dobře si pamatoval dobrodiní. Knížata a&#160;králové mě obdarovali důvěrnostmi a&#160;vznešení mužové přátelstvím, až to budilo závist. Ale to je trest stárnoucích lidí, že příliš často oplakávají smrt svých blízkých.</p>
			<p class="MLP_text">Největší králové mého věku mě milovali a&#160;hleděli si mě. Nevím proč&#160;– budou to vědět sami. A&#160;tak jsem se s&#160;některými stýkal jako rovný s&#160;rovnými a&#160;jejich vysoké postavení bylo pro mne zdrojem mnoha výhod a&#160;žádné nelibosti. A&#160;přece mnohým z&#160;těch, které jsem velmi miloval, jsem uprchl. Tak příliš silně jsem miloval svobodu, že jsem se ze všech sil vyhýbal těm, jejichž pouhá jména ve mně vyvolávala podezření, že se nesrovnávají se svobodou.</p>
			<p class="MLP_text">Povahu jsem měl spíše vyrovnanou než náchylnou ke sporům, hotovou ke každému dobrému a&#160;zdravému studiu, ale zvláště nakloněnou studiu morální filozofie a&#160;poezie. I&#160;to jsem však během času zanedbal a&#160;obíral se svatými Písmy, v&#160;nichž jsem poznal sladkost, jež mi zůstávala skryta, dokud jsem jí opovrhoval. Zájem o&#160;básnictví jsem si ponechal jen jako potěšení. Zaměřil jsem se mezi mnohým jiným na poznávání starověku, protože naše doba se mi nikdy nelíbila. Kdyby mě láska k&#160;mým drahým neodváděla jinam, byl bych se chtěl narodit v&#160;jakémkoliv jiném věku a&#160;vždycky byl bych usiloval zařadit se duchem mezi jiné. A&#160;tak mě těšilo číst histo­riky, přestože mě zarážela rozdílnost jejich názorů. V&#160;pochybných otázkách jsem se řídil podle těch, jejichž autoritu ve mně posilovala větší pravděpodobnost při zjištění nebo vypsání událostí.</p>
			<p class="MLP_text">Výmluvnost jsem měl, jak někteří říkali, jasnou a&#160;přesvědčivou; jak mně samému se jeví, byla křehká a&#160;matná. A&#160;také když jsem mluvil v&#160;běžné řeči s&#160;přáteli nebo blízkými, nesnažil jsem se být výmluvný; divím se, že Augustus Caesar se o&#160;to staral. Ale když se zdálo, že si žádá něco jiného věc sama, prostředí nebo posluchač, přičinil jsem se. Nevím, jak účinně&#160;– to ať posuzují ti, před nimiž jsem mluvil. Jen kdybych byl správně žil&#160;– na tom, jak jsem mluvil, by mi málo záleželo! Je to marná sláva, hledat věhlas jen v&#160;lesku slov.</p>
			<p class="MLP_text">Čas mého života řídily osud nebo má vůle takto: Necelý první rok jsem prožil v&#160;Arezzu, kde mě příroda přivedla na svět. Šest dalších let jsem strávil na otcovském statku v&#160;Ancise, čtrnáct tisíc kroků od Florencie. Když byla má matka povolána z&#160;vyhnanství, žil jsem rok v&#160;Pise a&#160;od devátého roku v&#160;jižní Francii, na levém břehu Rhôny, v&#160;městě nazývaném Avignon, kde římský papež už dlouho drží Kristovu církev v&#160;potupném vyhnanství. Zdá se, že před několika lety ji Urban V. chtěl uvést zpět do jejího sídla. Ale záměr, jak je zjevné, se neuskutečnil. On sám (a to nesu nejtíže) byl ještě naživu, a&#160;už téměř litoval dobrého činu. Kdyby byl žil jen o&#160;trochu déle, nepochybně by se byl dověděl, co si myslím o&#160;jeho chování. Už jsem držel pero v&#160;ruce. Ale on náhle opustil svůj slavný podnik i&#160;život. Neblahý&#160;– mohl zemřít šťastněji před Petrovým oltářem a &#160;ve vlastním domě! Buď by totiž jeho nástupci zůstali ve svém sídle a&#160;on by byl původcem dobrého díla; nebo by odešli, a&#160;tím jasnější by se jevila jak jeho zásluha, tak jejich vina. Ale to je příliš dlouhý a&#160;nevčasný nářek.</p>
			<p class="MLP_text">Tam tedy, na břehu řeky bičované prudkými větry, jsem prožil dětství pod vedením rodičů a&#160;pak celé mládí, ovládán svými marnostmi. Občas jsem na delší čas přerušoval pobyt. Prožil jsem tehdy plné čtyři roky v&#160;Carpentrasu, malé obci na východ od Avignonu. V&#160;těch dvou městech jsem se naučil něco z&#160;gramatiky, dialektiky a&#160;rétoriky&#160;– kolik se v&#160;tom věku může člověk naučit a&#160;kolik se učívá na školách. Chápeš, vzácný čtenáři, kolik toho asi je. Odtamtud jsem odcestoval na další čtyři roky do Montpellieru studovat práva. Odtud do Boloně, kde jsem strávil tři roky a&#160;poslouchal celý korpus civilního práva. Podle názoru mnohých mě už v&#160;mládí čekala velká budoucnost, kdybych byl vytrval v&#160;započatém úsilí. Ale já jsem studium nadobro opustil, sotva jsem přestal podléhat rodičovské péči. Ne že by se mi nelíbila autorita zákonů, která je nepochybně veliká a&#160;proniknutá římskou starobylostí, v&#160;níž mám zálibu, ale protože používání zákonů je zkaženo lidskou ničemností. A&#160;tak se mi protivilo osvojovat si znalosti, které jsem nečestně používat nechtěl a&#160;čestně stěží mohl; nevědomost musila zachránit čistotu.</p>
			<p class="MLP_text">V&#160;dvaadvaceti letech jsem se tedy vrátil domů. Tím „domů“ myslím Avignon, kde jsem žil od konce dětství. Po přírodě má nad námi největší moc zvyk. V&#160;Avignonu jsem byl již známý a&#160;významní mužové začali toužit po přátelství se mnou. Přiznávám teď, že nevím proč a&#160;že se tomu divím. Tehdy jsem se ovšem nedivil, protože jsem se považoval za nanejvýš hodného vší úcty, jak už v&#160;tom věku bývá. Zvláště mě vyhledávala slavná a&#160;vznešená rodina Colonnů, kteří v&#160;té době pobývali u&#160;římské kurie, lépe řečeno byli její ozdobou. Povo­lali mě k&#160;sobě a&#160;prokazovali mi čest&#160;– nevím, jak dnes, ale tehdy jistě nezaslouženou. Význačný a&#160;nesrovnatelný pán Giacomo Colonna, tehdy biskup v&#160;Lombez (nevím, jestli jsem kdy viděl nebo uvidím jemu podobného), mě odvezl do Gaskoně. Pod pyrenejskými svahy jsem strávil téměř nebeské léto s&#160;pánem a&#160;jeho průvodem; léto tak líbezné, že budu vždycky vzdychat při vzpomínce na ten čas. Když jsem se odtamtud vrátil, pobyl jsem mnoho let u&#160;jeho bratra, kardinála Giovanniho Colonny&#160;– ne jako u&#160;pána, ale jako u&#160;otce, ba ani to ne, jako u&#160;milovaného bratra, jako bych žil ve svém vlastním domě.</p>
			<p class="MLP_text">Tou dobou mě pobídla mladická dychtivost k&#160;cestám po Francii a&#160;Německu. Předstíral jsem sice jiné důvody, abych dostal od svých nadřízených souhlas k&#160;putování, ale skutečnou příčinou byl zápal a&#160;snaha mnoho vidět. Na té cestě jsem nejprve zhlédl Paříž. Těšilo mě zkoumat, co se o&#160;tom městě vyprávělo pravdivého a&#160;co bylo vybájené. Když jsem se vrátil, cestoval jsem do Říma, který jsem už od dětství horoucně toužil spatřit. Tam jsem se stýkal s&#160;hlavou oné rodiny, s&#160;velkodušným Stefanem Colonnou, který se vyrovnal komukoliv z&#160;mužů starověku. Přijal mě tak, že bys řekl, že mezi mnou a&#160;kýmkoliv z&#160;jeho synů není žádný rozdíl. Láska a&#160;náklonnost toho vynikajícího muže ke mně zůstaly beze změny až do konce jeho dní; žijí ve mně dál a&#160;nepřestanou žít, dokud sám budu&#160;naživu.</p>
			<p class="MLP_text">Vrátil jsem se do Avignonu, ale nemohl jsem snést hnus a&#160;odpor ke všemu, především k&#160;tomu nejprotivnějšímu městu, který se mi přirozeně zahnízdil v&#160;duši. Hledal jsem nějaké útočiště, cosi jako přístav, a&#160;našel maličké, osamělé, líbezné údolí, kterému říkají Vauclu­se. Leží patnáct tisíc kroků od Avignonu a&#160;pramení v&#160;něm královna všech říček&#160;– Sorgue. Uchvácen půvabem toho místa přestěhoval jsem se tam se svými knížkami. Byla by to dlouhá historie, kdybych chtěl dále vyprávět, co jsem tam dlouhá a&#160;dlouhá léta dělal. Celkový závěr je, že všechna svá díla jsem tam buď napsal, nebo začal nebo rozvrhl. A&#160;bylo jich tolik, že až do stáří mám s&#160;nimi práci a&#160;zmáhají mě. Mé tělo i&#160;můj duch byly totiž více obdařeny nadáním než silami. A&#160;tak jsem mnohé snadno plánoval, a&#160;pak od toho pro obtíže upustil.</p>
			<p class="MLP_text">Tak mě sám vzhled těch míst přivedl k&#160;tomu, abych začal psát pastýřské dílo „Bukolika“ a&#160;dvě knihy s&#160;názvem „Samotářský život“, věnované Philippovi, tehdy malému biskupovi z&#160;Cavaillonu, nyní kardinálu ze Sabiny, který mi zbývá již jediný ze starých přátel a&#160;který mě vždycky miloval a&#160;miluje ne jako biskup (podobně jako sv. Ambrož sv. Augustina), ale jako bratr bratra.</p>
			<p class="MLP_text">Když jsem jednou na Velký pátek bloudil v&#160;těch horách, dostal jsem nápad napsat hrdinský epos o&#160;prvním Scipionovi Africanovi, jehož jméno mi od mladých let bylo drahé. Začal jsem psát s&#160;velikým zápalem, ale brzy jsem práci pro různé starosti přerušil. Podle námětu jsem knihu nazval „Afrika“. Získala si oblibu mnoha lidí, ještě než byla známá.</p>
			<p class="MLP_text">Jednoho dne&#160;– je to ku podivu&#160;– jsem dostal dva dopisy&#160;– jeden od senátu města Říma a&#160;druhý od kancléře pařížské univerzity. Zvaly mě do Říma a&#160;do Paříže, abych přijal vavřín básníka. Byl jsem mladicky slávychtivý a&#160;považoval se za hodna pocty, kterou mi nabízelo tolik významných mužů. Nebral jsem v&#160;potaz své zásluhy, ale svědectví jiných. Krátce jsem váhal, komu spíš popřát sluch. Požádal jsem písemně o&#160;radu kardinála Giovanniho Colonnu. Byl tak blízko, že na dopis, který jsem mu napsal večer, přišla druhý den před třetí hodinou odpověď. Podle jeho rady jsem se rozhodl, že vážnosti Říma je třeba dát přednost před všemi jinými. O&#160;mém souhlasu s&#160;jeho radou jsou zachovány dva dopisy.</p>
			<p class="MLP_text">Jakkoliv jsem byl velice shovívavým soudcem ve svých záležitostech, jak mladí lidé bývají, styděl jsem se řídit se pouze svým přesvědčením nebo svědectvím těch, kteří mě povolávali (i&#160;když tito mužové by to nepochybně nedělali, kdyby mě nepovažovali za hodna nabídnuté pocty). Proto jsem se rozhodl ucházet se o&#160;poctu nejprve v&#160;Neapoli. Navštívil jsem onoho svrchovaného krále filozofa Roberta, vladaře stejně slavného jako vzdělaného, ve kterém má náš věk jediného panovníka a&#160;zároveň přítele vědy a&#160;ctnosti. Chtěl jsem, aby pravdivě posoudil mé schopnosti. Sám se dnes divím, jak o&#160;mně soudil a&#160;jak mě přijal&#160;– a&#160;ty, čtenáři, by ses, myslím, také divil. Když se totiž dověděl, proč jsem přišel, byl nadmíru potěšen. Vzal v&#160;úvahu důvěřivost mládí a&#160;snad i&#160;to, že pocta, o&#160;niž se ucházím, přispěje k&#160;jeho slávě, když jsem jeho jediného vyvolil za soudce ze všech smrtelníků. Po nesčetných rozpravách o&#160;různých otázkách jsem mu ukázal svou „Afriku“. Líbila se mu do té míry, že si vyžádal jako velký dar, abych mu ji připsal. To jsem přirozeně nemohl a&#160;také nechtěl odmítnout. V&#160;záležitosti, pro kterou jsem přišel, mi stanovil určitý den a&#160;zdržel mě u&#160;sebe od poledne do večera. Protože se látka rozrostla a&#160;čas byl zjevně krátký, udělal další dva dny totéž. Tři dny zkoumal mou nevědomost, až konečně mě uznal za hodna vavřínu. Nabízel mi jej v&#160;Neapoli a&#160;naléhal, abych s&#160;tím souhlasil. Láska k&#160;Římu však zvítězila nad jeho úctyhodným naléháním. A&#160;tak, když viděl, že se nenechám odvrátit od svého předsevzetí, dal mi s&#160;sebou dopisy a&#160;své posly k&#160;římskému senátu a&#160;v&#160;listech veřejně vyhlásil velice příznivý soud o&#160;mně. Tehdy s&#160;královým názorem souhlasili mnozí a&#160;především já; dnes však tyto naše soudy neschvaluji. U&#160;krále víc padala na váhu osobní láska a&#160;náklonnost k&#160;mládí než snaha po pravdě.</p>
			<p class="MLP_text">Přišel jsem tedy pyšný a&#160;plný sebedůvěry po tak významném posouzení, a&#160;jakkoliv jsem si to nezasloužil, za ohromného jásotu Římanů, kteří se mohli zúčastnit slavnosti, jsem přijal vavřín básníka. Já, dosud neumělý žák! O&#160;tom vydávají svědectví mé dopisy veršem i&#160;prózou. Ten vavřín mi nepřinesl žádné vědění, zato velice mnoho závisti. Ale to je příliš dlouhá historie, aby tu na ni bylo místo.</p>
			<p class="MLP_text">Odtud jsem odešel do Parmy a&#160;strávil tam nějaký čas s&#160;pány z&#160;Cor­reggia, kteří mi štědře prokazovali svou přízeň a&#160;chovali se výtečně, ale mezi sebou byli nesvorní. Spravovali tehdy město takovým způsobem, jaký nikdo v&#160;té obci nepamatoval a&#160;ani v&#160;budoucnosti možná nezažije. Pamětlivý cti, které se mi dostalo, a&#160;ve snaze, aby mě nepovažovali za člověka nehodného, vystoupil jsem jednoho dne do hor a&#160;přešel přes řeku Enzu na hranici Reggia do místa, kterému říkají Selva Piana. Vzhled té končiny mě uchvátil natolik, že jsem se vrátil k&#160;nedokončené „Africe“. Vyburcován nadšením ducha, který jako by byl už usnul, napsal jsem toho dne několik veršů a&#160;pak souvisle každý den další část. Poté jsem se vrátil do Parmy a&#160;našel tam stranou položený poklidný dům, který jsem později koupil a&#160;který mi patří dodnes. Dokončil jsem to dílo s&#160;takovým zápalem a&#160;v&#160;tak krátkém čase, že nad tím dosud žasnu.</p>
			<p class="MLP_text">Pak jsem se vrátil k&#160;pramenu Sorgy do záalpské samoty, maje za sebou čtyřiatřicet let života. Dlouho jsem pobýval v&#160;Parmě a&#160;ve Veroně a&#160;všude jsem byl díky bohu vítaný, mnohem víc, než jsem si zasloužil.</p>
			<p class="MLP_text _idGenParaOverride-1">O&#160;řadu let později mi má pověst získala přízeň vzácného pána, Giacoma mladšího z&#160;Carrary; nevím, jestli se objevil mezi šlechtici jeho věku jemu podobný muž, spíše si myslím, že ne. Až za Alpy, když jsem tam žil, a&#160;po celé Itálii, ať jsem byl kdekoliv, mě po mnoho let stíhal prosbami a&#160;naléhal, abych byl jeho přítelem. Ačkoliv jsem v&#160;nic nedoufal od šťastných lidí, přece jsem se rozhodl jít k&#160;němu, abych viděl, co pro mne plyne z&#160;naléhání tak velkého a&#160;mně neznámého muže. A&#160;tak jsem přišel poněkud pozdě do Padovy, kde jsem byl přijat tímto pánem slavné paměti ne jako člověk, ale jako blažené duše v&#160;nebi. S&#160;takovým potěšením, s&#160;takovou neocenitelnou láskou a&#160;dobrotou, že nedoufám najít pro to odpovídající výraz a&#160;musím jej nahradit mlčením. Věděl mimo jiné, že jsem od dětství vedl život duchovního, a&#160;získal mi kanonikát v&#160;Padově, abych byl těsněji svázán nejen s&#160;ním, ale i&#160;s&#160;jeho vlastí. A&#160;kdyby byl zůstal déle naživu, znamenalo by to konec mých omylů a&#160;všech mých cest. Ale běda, nic mezi smrtelníky netrvá dlouho, a&#160;jestli se něco nabízí jako sladké, záhy to vezme hořký konec. Za necelé dva roky se rozloučil se mnou, s&#160;vlastí a&#160;se světem. Bůh odňal to, čeho jsme nebyli hodni (věřím, že nejsem zaslepený láskou) ani já, ani vlast, ani svět. A&#160;třebaže se jeho následovníkem stal velice rozvážný a&#160;slavný syn, který jda v&#160;otcovských stopách měl mě vždycky v&#160;lásce a&#160;úctě, když jsem ztratil toho, kdo mi byl blízký především věkem, vrátil jsem se do Francie. Ne ve snaze vidět znova, co jsem už viděl tisíckrát, ale z&#160;obvyklé touhy nemocných změnit místo, a&#160;tím se osvobodit od svízelů…</p>
</div>
</body>
</html>