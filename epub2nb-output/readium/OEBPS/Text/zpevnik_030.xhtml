<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>zpevnik_vybor_poesie-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="zpevnik_vybor_poesie-18" xml:lang="cs-CZ">
		<div class="_idGenObjectStyleOverride-1">
			<p id="_idParaDest-15" class="MLP_VERSE_NADPIS_1RADEK"><span class="CharOverride-2">Vidím, má vzácná paní,</span></p>
			<p class="MLP_verse_-0-12-">ve vašich očích sladký svit se chvět<br/>a&#160;ten mi cestu k&#160;nebi ukazuje.<br/>Zvykl jsem během let<br/>v&#160;svém nitru s&#160;Láskou sám žít bez ustání;<br/>mé srdce z&#160;hrudi téměř vyzařuje.<br/>Ten pohled k&#160;dobrým činům podněcuje<br/>a&#160;vede ke konci, jenž slavným činí;<br/>jen on mě od nízkého davu vzdálí.<br/>Lidská řeč neodhalí<br/>nikdy, co mně dvě božské oči nyní<br/>dávají pocítit,<br/>ať v&#160;dnech, kdy zima rozhazuje jíní,<br/>ať zjara, kdy rok novým mládím vzlít.<br/>Tak poznal kdysi první strast můj cit…</p>
			<p class="MLP_verse_-0-12-">Jestli tam v&#160;nebesích,<br/>kde v&#160;práci shledal věčný hýbatel<br/>hvězd, že ji zemi ukázat je vhod,<br/>je víc tak krásných děl —<br/>žalář, v&#160;němž jsem, otevřen viděl bych;<br/>zatím k&#160;té budoucnosti zamk mi vchod.<br/>Vzdám zas v&#160;svém boji na smrt, na život<br/>dík přírodě, dni, kdy jsem zrozen byl,<br/>že tolik blaha zažít dopřeje mi,<br/>i&#160;jí, jež nadějemi<br/>pozvedla srdce. Dříve zbaven sil<br/>byl jsem si na obtíž;<br/>v ten den sám sobě jsem se zalíbil:<br/>ctnou, sladkou myšlenkou naplnil již<br/>hruď, k&#160;níž klíč v&#160;krásných očích uvidíš.</p>
			<p class="MLP_verse_-0-12-">Nepřály jaktěživy<br/>víc radosti Láska a&#160;Štěstí vratké<br/>těm, kterým byly nejvíc nakloněny.<br/>Všecko bych dal za krátké<br/>pohledění těch očí, jímž se živí<br/>můj odpočinek jak strom vláhou v&#160;dřeni.<br/>Blažená, sladká, sličná zajiskření<br/>života, v&#160;nichž mé štěstí zažíhá se,<br/>stravuje se a&#160;srdci dává tát!<br/>Jak mizí odevšad<br/>a&#160;slábne jiný svit ve vašem jase,<br/>tak z&#160;prsou uniká mi<br/>— když takový díl sladkosti v&#160;ně pad —<br/>kdekterá jiná myšlenka a&#160;sami<br/>zbudem: vy oči, Láska a&#160;já s&#160;vámi.</p>
			<p class="MLP_verse_-0-12-">Sladkost, již našli věrní<br/>milenci šťastně na jediném místě<br/>— v&#160;svých srdcích&#160;— někdy v&#160;hojnosti, nic není<br/>proti mé, kdykoli jste<br/>vznítily v&#160;kruhu bělma ze své černi<br/>svit, v&#160;jehož hře má láska zalíbení.<br/>Od kolébky a&#160;plen, dne narození<br/>na nedokonalost, zášť sudby bědné<br/>mi tento lék nebesa, věřím, dala.<br/>Trápí mě závoj, dbalá<br/>dlaň, jež jak záclona se často zvedne<br/>mezi můj skvostný květ<br/>radosti a&#160;mé oči: V&#160;noci, ve dne<br/>pláč mi dme hruď a&#160;cit se mění hned<br/>v&#160;ní tak, jak oči paní mění vzhled.</p>
			<p class="MLP_verse_-0-12-">Vidím, a&#160;líto je mi,<br/>že z&#160;vrozených darů nic nepomáhá:<br/>Jsem nehoden být cílem pro ten zrak.<br/>Změnit se štve mě snaha —<br/>v souladu s&#160;velikými nadějemi<br/>a&#160;ohněm vznešeným, který mě zmáhá.<br/>Pro dobro hbitým, chromým pro opak,<br/>nedbalým poct, na nichž svět zakládá si,<br/>když pilnou snahou dokáži se stát,<br/>v&#160;mínění lidí snad<br/>ozvou se o&#160;mně blahovolné hlasy.<br/>Pláč jednou dospěje<br/>ke konci&#160;— nic víc srdce nehledá si —<br/>až se v&#160;těch očích jiskra zachvěje.<br/>Víc dvorný ctitel nemá naděje.</p>
			<p class="MLP_verse_-0-12- _idGenParaOverride-1">Kancóno, jedna sestra předchází tě<br/>a&#160;druhá, cítím, že se v&#160;téže skrýši<br/>už objevuje. Tím víc listů píši.</p>
</div>
</body>
</html>