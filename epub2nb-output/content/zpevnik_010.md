---
title: ''
contentType: prose
---

<section>

Čtenáři, až v mých rýmech zaslechneš

_hlas vzdechů, jež jsem v srdci hřál a střeh  
v svých pošetilých prvních mladých snech,  
kdy i já sám byl trochu jiný též —_

</section>

<section>

_sloh měnivý, v němž pláč i dumy čteš  
v nadějích lichých, v lichých bolestech  
(tak pěl, kdo poznal, prožil lásky běh),  
snad soucit vzbudí — nejen promineš._

</section>

<section>

_Dnes vidím, jak jsem léta v ústech všech  
sloužil jen k zábavě, a v duši stále  
mě nářek nad tím marně mámí jen._

</section>

<section>

_A plod mých blouznění je hořký vzdech,  
lítost a poznání mé dokonalé,  
že slasti světa jsou jen krátký sen._

</section>
