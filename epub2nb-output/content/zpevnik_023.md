---
title: Nebeský Otče, po ztracených dnech,
contentType: poetry
---

<section>

nocích, jež v blouzněních jsou promarněné,  
tou dravou vášní srdce zapálené,  
vidíš mě zde v nechvalných počinech.

</section>

<section>

V Tvém světle kéž bych navrátit se moh  
k jinému životu a zušlechtěné  
měl cíle, aby — sítě rozhozené  
nadarmo — můj zlý sok si zlámal roh!

</section>

<section>

Nadchází, Pane, jedenáctý rok,  
co nelítostné hře jsem vydán v plen;  
ta nejdrsněj nejzkušenější trestá.

</section>

<section>

Slituj se nad chybou mých činů, slok,  
ať z bludných myšlenek jsem vyveden:  
k nim shlédni, jak bys na kříži byl dneska!

</section>
