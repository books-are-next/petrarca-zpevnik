---
title: ''
contentType: prose
---

V nejpustších polích sám jdu v myšlenkách.

> Kraj měří kroky — volné, zpomalené.  
> Prchaje mám oči tam zacílené,  
> kde otisk lidských stop nenese prach.

> Záchrany bych už jinak nedosáh.  
> Vše ve mně bylo by pak odhalené:  
> Když radost pohasla, tu k činům žene,  
> že druzí čtou, jak já jsem zevnitř zprah.

> Tak myslím si, že vědí hory, stráně,  
> řeky a lesy dnes, z jakého kovu  
> je skut můj život, skrytý ostatním.

> Přesto tak drsné cesty, pusté pláně  
> nenajdu, aby nepřicházel znovu  
> rozprávět Amor se mnou a já s ním.
