---
title: ''
contentType: prose
---

<section>

Mír nenacházím, k válce síla není.

_A bojím se a doufám, žhnu, jsem led.  
Nad nebe vzlétám, ležím na té zemi;  
a v dlaních nic, objímám celý svět._

</section>

<section>

_Vězní, kdo neotevře, nezamkne mi;  
nechce mi vlást, nesundá smyčku zpět.  
Smrt Amor nedá, pouta nesejme mi;  
nechce mě živého, nezprostí běd._

</section>

<section>

_Bez očí vidím, křičím bez jazyka;  
po zmaru prahnu, pomoc zaklínám:  
Nenávist k sobě, lásku k jiné zas._

</section>

<section>

_Pasu se v bolestech a v smíchu vzlykám.  
K životu, k smrti stejný odpor mám —  
a v tomto stavu, paní, jsem jen z vás._

</section>
