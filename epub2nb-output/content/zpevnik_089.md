---
title: Ediční poznámka
contentType: prose
---

  

Výbor z Petrarkova básnického díla psaného v italštině uvádí základní díla ze _Zpěvníku_ v pořadí, jak je uspořádal v posledních letech života básník sám, z _Triumfů_ ukázky ve stejném pořadí. Nebyly do něho zařazeny verše přetížené antickými a teologickými narážkami, které by si vyžádaly příliš obšírný komentář, aby jim dnešní čtenář rozuměl; komentář ostatně považovali za nutný pro porozumění již básníkovi nejranější editoři. Překlad a komentáře se opíraly o edice: Rime (Giacomo Leopardi, Eugenio Cammerino, Milano 1933), Rime, (commenti a cura di Giosuè Carducci, stereo­typní vydání), Dalle Rime e dai Trionfi, pagine scelte e curate di Natalino Sapegno, Firenze 1947, Canzoniere, Trionfi, opere Latine, antologia a cura di G. Morpurgo, Milano 1947. Dopisy citovány podle vydání: Le Familiari (ed. critica per cura di Vittorio Rossi, Firenze 1968), Epistolae de rebus familiaribus et variae, divulgatae, studio J. Fracassetti, Firenze 1859–1863.

Výroky o básníkovi a ukázky jeho literárních předloh – pokud není uvedeno jméno překladatele – přeložil editor.

_J. P._
