---
title: ''
contentType: prose
---

<section>

> 

> 

> 

> _… Jako Ital se obracím k italským strastem. Povstáváte teď do zbraní, dva nanejvýš mocné národy, dvě kvetoucí města, dvě – abych krátce řekl – světla Itálie, která matka příroda rozmístila, jak já myslím, velice výhodně kolem hranic italského světa – jedny na sever a k východu slunce, druhé na polední stranu a na Západ, jedny ovládající Horní a druhé držící na uzdě Dolní moře – aby poté, co římská říše byla ochromena a sklonila se, nechci říci byla sražena a zahlazena, všecky čtyři úhly světa ještě nyní uznávaly Itálii za královnu… Abych ti zhola nic nesmlčel: S jakou bolestí myslíš, že jsem slyšel o spojenectví, které jste nedávno uzavřeli s aragonským králem? Tak tedy Italové žádají pomoc barbarských králů, aby zničili Italy?… My blázni hledáme v prodejných duších víru, ve kterou nevěříme u vlastních bratří? Důsledek toho je, že jsme plným právem upadli do těchto pohrom, na které pozdě a neúčinně naříkáme. Příroda nás opevnila Alpami a moři, a ne hradbami, a my sami jsme způsobili, že uzamčené veřeje hranic, božím darem položené mezi nás a ostatní, byly otevřeny klíčem závisti, lakoty a zpupnosti Kimbrům, Hunům, Panonům, Galům, Teutonům a Hispánům._

> _— Dopis benátskému dóžeti  
> Andreovi D__andolovi  
> za bojů Benátek s Janovem,  
> 18\. března 1351 z Padovy_

</section>
