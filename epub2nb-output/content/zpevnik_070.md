---
title: "Zlomen laur svěží i\_sloup kolonád,"
hiddenTitle: true
contentType: poetry
---

<section>

jež skýtaly mdlé mysli stín a klid.  
Nedoufám, že mi může nahradit  
Jih, Sever, Západ, Východ díl těch ztrát.

</section>

<section>

Tebou mi, Smrti, dvojí poklad vzat,  
jenž dával blaze žít a pyšně jít.  
Může to zem, trůn říše nahradit?  
Šperk Orientu a moc zlata dát?

</section>

<section>

Leč jestli je to osudem tak dáno,  
co mohu mít než smutnou duši, vzhled,  
tvář skloněnou, oči, z nichž slzy kanou?

</section>

<section>

Živote náš, tak krásný napohled,  
jak lehce ztratíš za jediné ráno,  
co klopotně získáváš tolik let!

</section>
