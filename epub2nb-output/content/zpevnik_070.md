---
title: ''
contentType: prose
---

Zlomen laur svěží i sloup kolonád,

_jež skýtaly mdlé mysli stín a klid.  
Nedoufám, že mi může nahradit  
Jih, Sever, Západ, Východ díl těch ztrát._

_Tebou mi, Smrti, dvojí poklad vzat,  
jenž dával blaze žít a pyšně jít.  
Může to zem, trůn říše nahradit?  
Šperk Orientu a moc zlata dát?_

_Leč jestli je to osudem tak dáno,  
co mohu mít než smutnou duši, vzhled,  
tvář skloněnou, oči, z nichž slzy kanou?_

_Živote náš, tak krásný napohled,  
jak lehce ztratíš za jediné ráno,  
co klopotně získáváš tolik let!_
