---
title: Lásko, když ve mně kvetla
contentType: poetry
---

<section>

naděje v milost, víra vrchovatá,  
ta, v kterou doufal jsem, mi byla vzata.

</section>

<section>

Život je zlý. Smrt nezná slitování.  
Přinesla trápení  
a trpce zhasila mé naděje;  
život mě poutá tady na zemi  
a následovat paní,  
jež od nás odešla, mi nepřeje.  
A přece stále je  
uprostřed mého srdce Ona svatá  
a vidí, jak a kam můj život chvátá.

</section>
