---
title: "Čím spěji blíž k\_chvíli, kdy krajní den"
hiddenTitle: true
contentType: poetry
---

<section>

obvykle všecku lidskou bídu zkrátí,  
tím víc vidím čas lehký vpřed se hnáti  
a v nadějích svých v něj klam, hloupý sen.

</section>

<section>

„Nepůjdem dlouho,“ hloubám zamyšlen,  
„se slovy lásky. Tvrdá, přetěžká ti  
je zátěž těla. Brzy začne táti  
jak čerstvý sníh; tím najdem klid už jen,

</section>

<section>

neboť s ní padne naděje a zhasne,  
o čem kdo léta bludně horoval,  
a všechen strach a hněv a pláč a smích.

</section>

<section>

Tak konečně nám bude potom jasné,  
za čím vším pochybným se člověk hnal,  
a kolikrát si pro nic darmo vzdych.“

</section>
