---
title: ''
contentType: prose
---

Čím spěji blíž k chvíli, kdy krajní den

_obvykle všecku lidskou bídu zkrátí,  
tím víc vidím čas lehký vpřed se hnáti  
a v nadějích svých v něj klam, hloupý sen._

_„Nepůjdem dlouho,“ hloubám zamyšlen,  
„se slovy lásky. Tvrdá, přetěžká ti  
je zátěž těla. Brzy začne táti  
jak čerstvý sníh; tím najdem klid už jen,_

_neboť s ní padne naděje a zhasne,  
o čem kdo léta bludně horoval,  
a všechen strach a hněv a pláč a smích._

_Tak konečně nám bude potom jasné,  
za čím vším pochybným se člověk hnal,  
a kolikrát si pro nic darmo vzdych.“_
