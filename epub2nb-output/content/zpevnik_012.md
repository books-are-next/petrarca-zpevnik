---
title: "Odhalit závoj v\_slunci nebo v\_stínu"
hiddenTitle: true
contentType: poetry
---

<section>

neviděl jsem vás, paní,  
sotva jste postřehla mé horování,  
pro něž vše další uvnitř sebe minu.

</section>

<section>

Když krásné myšlenky jsem nosil skryté  
a zbylým touha v srdci zemřít dala,  
viděl jsem — tvář vám soucit ozdobil;  
leč když vám Láska na mne ukázala,  
závoj skryl plavé vlasy okamžitě,  
váš pohled do sebe se pohroužil.  
Má velká touha ztratila svůj cíl.  
Tak zle mi závoj vládne,  
když stíní mi — ať žár či mráz je za dne —  
svit vašich sladkých očí, že tím hynu.

</section>
