---
title: ''
contentType: poetry
---

<section>

> 

> 

> 

> _Dokud platil názor, že formy jsou krásné samy v sobě, že jsou to prázdné idoly, měli jsme Petrarku zmechanizovaného – petrar­kismus. Když se formy staly jemnými, chvějivými, když se z nich staly stíny skutečnosti, závoje pojmu, měli jsme Petrarku idealizovaného – platonický petrarkismus. Myslím, že je čas… hledat přes dvojí petrarkismus – Petrarku. Uvidíme pak, že tam, kde se nám Petrarca jeví neuspořádaný a hrubý, jsou ryzejší poklady poezie, než jsou všechny jeho znamenané elegance. A tam, kde hází přes palubu platonismus a popřává svobodný rozlet své představivosti a svým dojmům, dosahuje nejvyššího cíle umění. Čím víc je v jeho formě ducha, myšlenky a pojmu, tím více se vzdalujeme od poezie. Čím víc je v ní vášně, žhavé imaginace, dojmů, smyslové rozkoše a melancholie, tím více se cítíme v pravé oblasti umění._

> _Zbývá ještě vykonat jednu práci: určit, co je živého a co mrtvé­ho. Zjistíme, že v Petrarkovi je mrtvé všechno, co je napodobené a napodobitelné, dvojí petrarkismus – rétorický i platonický. Mnoho v něm však zůstalo živého. A pochopíme také: Jestli je v jeho životě něco nedokonalého, unaveného a mechanického, je to proto, že v autorovi, jako v těch nejvyšších, nebyla přemíra plodivé mohoucnosti, mužnosti a síly k realizaci. Dospějme k závěru, že to, co idealisté na něm oceňují, byla právě jeho slabost._

> — FRANCESCO DE SANCTIS  
> _Kritika Petrarky, 1868_

</section>
