---
title: ''
contentType: poetry
---

<section>

> 

> 

> 

> _Plnými doušky užívá i Petrarca nového kadidla, které tu bylo dříve jen pro hrdiny a svaté, a dokonce v pozdějších letech přemlouvá sám sebe, že bylo pro něho jen nicotným, obtížným průvodcem. Jeho dopis „Potomstvu“ je účtování starého, nanejvýš proslulého muže, který musí uspokojit veřejnou zvědavost; rád by měl u potomstva slávu, ale u současníků by si ji raději zakázal. Kde se mluví v jeho dialozích o štěstí a neštěstí, o slávě, klade autor silnější důraz na partnera, který prokazuje nicotnost slávy. Ale máme to brát tak doslova, když Petrarku pořád ještě těší, že ho byzantský samovládce z dynastie Paleologů zná z jeho spisů stejně důkladně jako císař Karel IV.? Neboť jeho pověst překročila již za jeho života hranice Itálie. A necítil oprávněné pohnutí, když ho při jedné návštěvě v Arezzu vedli k jeho rodnému domu a ohlašovali mu, že se město stará o to, aby se na něm nic nesmělo měnit?_

> — JACOB BURCKHARDT

> __I__talská renesanční kultura,  
> druhý díl, kap. III., 1860__

</section>
