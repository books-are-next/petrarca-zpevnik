---
title: Studnice bolesti, hospodo zlosti,
hiddenTitle: true
contentType: poetry
---

<section>

kurie kacířství a omylů sta!  
Dřív Roma, dnes spoušť Babylónu pustá,  
pro niž se pláče, vzdychá víc než dosti.

</section>

<section>

Lží výheň, žalář plný úděsnosti,  
kde dobro mře, zlo krmí se a vzrůstá,  
peklo všech živých… Kdybys měla zůstat,  
div divů, když tě Kristus nevyhostí!

</section>

<section>

V ctné bídě založena poníženě,  
na zakladatele teď útočíš,  
běhno! V co doufáš, v čem je tvoje víra?

</section>

<section>

V záletech, v zisku špatně narozeném?  
Konstantin nemůže se vrátit již.  
Ať zhltne peklo, čím tě podepírá!

</section>
