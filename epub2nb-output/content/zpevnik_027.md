---
title: ''
contentType: prose
---

  

  

  

Dokonale a nanejvýš jasně potvrzuje Petrarca, jeden z nejranějších plně moderních lidí, význam krajiny pro vznětlivou duši. Alexander von Humholdt, jasný duch, který první vysledoval ve všech literaturách počátek a rozvoj malířského smyslu pro přírodu a sám v „Pohledech na přírodu“ vytvořil nejmistrovštější dílo líčení, nebyl vůči Petrarkovi plně spravedlivý, takže nám po jeho velké žni zbylo ještě malé paběrkování.

Petrarca totiž nebyl jen velký geograf a kartograf – nejstarší mapu Itálie dal prý nakreslit on – a také neopakoval pouze to, co říkali staří autoři: pohled na přírodu ho zasahoval bezprostředně. Požitek z přírody mu byl nejvítanějším průvodcem každé duševní činnosti. V prolínání obojího má základ jeho učené poustevnictví ve Vaucluse i jinde, jeho periodické útěky z času a ze světa.

— JACOB BURCKHARDT  
Italská renesanční kultura,  
čtvrtý díl, kap. III., 1860
