---
title: ''
contentType: prose
---

Má loď zapomenutí plná pluje

> po drsném moři zimní půlnocí tu  
> mezi vír Charybdy a Skyllu v skrytu.  
> Můj pán — ne, nepřítel spíš, kormidluje.

> Hbitý zlý nápad všude při veslu je  
> bouři a konci jako výsměch. Zbitu  
> rve plachtu vlhký věčný vítr v kmitu,  
> jímž vzdech a naděje a touha duje.

> Déšť slz, mha nevole mi plachty smáčí —  
> jsou v ráhnech přítěží mdlým provazům,  
> jež omyl s neznalostí pokroutil.

> Skrývá se zrak dvou hvězd, jež pouť mi značí.  
> Ve vlnách zemřel rozum, plavcův um:  
> Ztrácím už naději v svůj přístav, cíl.
