---
title: ''
contentType: prose
---

<section>

> 

> 

> 

> _… Pokud jde o toto místo, mohl bych tu žíti v největším poklidu, kdyby mnou neotřásaly větry zvenčí. Právě v tom přístavu tedy se s obavami rozhlížím po mnoha věcech kolem sebe a především mě odpuzuje blízký Babylón, kterému říkají římská kurie. Kupodivu – oč méně je římský, o to je mu Řím protivnější._

> _— Leliovi  
> 24\. dubna 1352, od pramenů Sorgy_

> _… Kdo jednou získal zkušenost, jaký hnus je v tomto prokletém městě, nikdy neuvidí na celém světě hroznější místo, ledaže mu dlouholetým návykem pronikl babylónský jed až do morku kostí. Chápeš, kdo je ta výjimka. O tom jsem mnoho už řekl a mnohé bych ještě dodal, kdybych se neobával, že urazím. Ani ne tak obyvatele této bažiny, kteří nízkému davu připadají velcí a šťastní, kdežto mně ubozí a malicherní, jako sám sebe, když mi tíživá připomínka a jména bez ladu a skladu jitří znechucený žaludek._

> _— List_ _Bartoloměji, biskupu teatinskému  
> za úsvitu 1. června 1352_

> _… Ať přijde cokoliv, snesu to, protože budu mít v paměti, že v celém světě není nic kalnějšího, nic horšího než tento Babylón, v němž zuří takové bouře, že ničemu kolem dokola, ani Helikónu nedopřejí klid._

> _— Ze__nobiovi  
> 28\. dubna 1353 z Florencie_

</section>
