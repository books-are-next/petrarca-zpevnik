---
title: ''
contentType: prose
---

Ty oči, o nichž jsem tak vroucné psal,

_tvář, paže, dlaně, nohy, které v chvíli  
ode mne moji duši oddělily,  
že jiný, než jsou druzí, jsem se stal,_

_vlas, v kterém třpyt ryzího zlata hrál,  
andělské jiskry rtů, jež zasvítily  
a zem ty úsměvy v ráj proměnily —  
hrst prachu jsou a necítí nic dál._

_A já jsem živ! Zkrušený, v žalu plout  
mám bez světel, jež mi tak drahá byla.  
Loď odzbrojenou topí v bouři proud._

_Zpěv lásky hasne… hodina už bila.  
Vyschl zdroj mého nadání, zbyl troud  
a moje harfa v pláč se obrátila._
