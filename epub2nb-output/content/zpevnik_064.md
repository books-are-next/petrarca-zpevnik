---
title: Komůrko, tys mě kdysi uchránila
hiddenTitle: true
contentType: poetry
---

<section>

jak přístav z všech mých těžkých bouří denních,  
nyní jsi pramenem slz po setmění,  
jež ve dne zahnal stud a hanba skryla.

</section>

<section>

Postýlko, klidem jsi mě konejšila  
v stu strastí — z očí, džbánků bolestných,  
tě smáčí Láska. V slonovinových  
rukách už pro mne jenom krutost zbyla!

</section>

<section>

Ne před svým úkrytem a klidem tam  
prchám — spíš sobě, od svých myšlenek:  
A když se vracím, křídla rozpínám.

</section>

<section>

Mezi dav nepřátel, jímž pohrdám,  
jdu hledat azyl — kdo by to byl řek?  
Takový strach mám ocitnout se sám.

</section>
