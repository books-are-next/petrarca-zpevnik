---
title: ''
contentType: prose
---

Ten slavíček tak sladce oplakává

_snad mládata, snad družku drahou vším,  
až kraj i nebe plní píseň lkavá  
průzračným sterým tónem slitovným._

_Celou noc, zdá se, doprovod mi hrává —  
zlý osud připomíná. Sobě smím  
jen vinu dát za vše, co oplakávám.  
Já věřil: smrt nevládne bohyním._

_Kdo si je jistý, jak se lehko šálí!  
Kdo pomyslil, že světlo očí, záři  
nad slunce jasnou, země ve tmě zkalí!_

_Teď vidím, co chce tvrdě sudba dravá.  
Nauč se zaživa, se slzou v tváři:  
Nic dole zde netěší, nezůstává._
