---
title: ''
contentType: prose
---

<section>

Lakotný Bábel pytel zlořádu,

_božího hněvu, hříchů zarovnal,  
až praská. Za bohy si Bakcha vzal  
a Venuši — ne Dia, Palladu._

</section>

<section>

_Na právo čekám, zemdlen k úpadu.  
A přece nový sultán — vidím dál —  
jde, leč ne včas, tak jak bych to si přál,  
jeden trůn vztyčit. Kéž je v Bagdádu._

</section>

<section>

_V prach padnou modly sídla zlotřilého  
a zpupné věže, bašty bezbožnosti;  
stráž, sama zlá, se zvenčí dočká zlého._

</section>

<section>

_A krásné duše, přítelkyně ctnosti,  
budou mít svět. Pak povstat uzříte ho  
zlatý a plný dávné velikosti._

</section>
