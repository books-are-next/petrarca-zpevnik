---
title: ''
contentType: prose
---

Jde stařeček, vlasy jak sníh, je bílý,

_ze sladkých míst, kde věk svůj naplnil,  
od rodinky, které jen strach už zbyl,  
když vidí, jak odchází otec milý._

_Proč klopýtá, věkem už pokročilý,  
přes krajní dny, v nichž život završil?  
Ctným chtěním pomáhá si ze všech sil,  
zlomený lety, znaven poutí k cíli._

_Do Říma přijde, jak ho vede přání  
uvidět podobu, již obtisk Ten,  
s nímž, doufá, se tam na nebesích shledá._

_Tak, pokud je to možné, chodím, paní,  
já hledat v obličejích jiných žen  
vaši tvář vytouženou, pravou, běda!_
